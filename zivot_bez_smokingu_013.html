<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Moje Libeň">
    <meta name="apple-mobile-web-app-capable" content="yes">
    <title>Moje Libeň</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Bohumil Hrabal: Život bez smokingu">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Život bez smokingu">
    <meta property="og:title" content="Život bez smokingu">
    <meta property="og:type" content="book">
    <meta property="og:book:author" content="Bohumil Hrabal">
    <meta property="twitter:title" content="Bohumil Hrabal: Život bez smokingu">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./zivot_bez_smokingu_012.html">
    <link rel="next" href="./zivot_bez_smokingu_014.html">
    <meta name="nb-order" content="9">
    <link rel="self" href="zivot_bez_smokingu_013.html">
    <meta name="nb-identifier" content="hrabal-zivot-bez-smokingu-2af601e">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1621" data-nb-chars="9233">
    <nav role="doc-toc">
      <ul class="plain section">
        <li><a href="zivot_bez_smokingu_005.html">Citát</a></li>
        <li><a href="zivot_bez_smokingu_006.html">Božské děti</a></li>
        <li><a href="zivot_bez_smokingu_007.html">Život bez smokingu</a></li>
        <li><a href="zivot_bez_smokingu_008.html">Autíčko</a>
          <ol class="headings-toc">
            <li><a href="zivot_bez_smokingu_008.html#prolog">Prolog</a></li>
            <li><a href="zivot_bez_smokingu_008.html#1">1</a></li>
            <li><a href="zivot_bez_smokingu_008.html#2">2</a></li>
            <li><a href="zivot_bez_smokingu_008.html#3">3</a></li>
            <li><a href="zivot_bez_smokingu_008.html#4">4</a></li>
            <li><a href="zivot_bez_smokingu_008.html#5">5</a></li>
            <li><a href="zivot_bez_smokingu_008.html#6">6</a></li>
            <li><a href="zivot_bez_smokingu_008.html#7">7</a></li>
            <li><a href="zivot_bez_smokingu_008.html#8">8</a></li>
            <li><a href="zivot_bez_smokingu_008.html#9">9</a></li>
            <li><a href="zivot_bez_smokingu_008.html#epilog">Epilog</a></li>
          </ol>
        </li>
        <li><a href="zivot_bez_smokingu_009.html">Rukověť pábitelského učně</a></li>
        <li><a href="zivot_bez_smokingu_010.html">Dandy v&nbsp;montérkách</a></li>
        <li><a href="zivot_bez_smokingu_011.html">Dovolená</a></li>
        <li><a href="zivot_bez_smokingu_012.html">Hospodská historka</a></li>
        <li><a href="zivot_bez_smokingu_013.html">Moje Libeň</a></li>
        <li><a href="zivot_bez_smokingu_014.html">Proč píšu?</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zivot_bez_smokingu_012.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="10"><span class="idea" data-nb-ref-number="1" id="idea1" data-nb-words="2" data-nb-chars="10">Moje Libeň</span></h1>
        <section>
          <p class="chunk" data-nb-ref-number="2" data-nb-words="1619" data-nb-chars="9223"><span class="idea" data-nb-ref-number="2" id="idea2" data-nb-words="1619" data-nb-chars="9223">Ta&nbsp;Libeň, ta&nbsp;stará Libeň se&nbsp;v&nbsp;mém životě zjevila jako záchranný pás. Musel jsem dát sbohem nymburskému pivovaru, městečku, ve&nbsp;kterém se&nbsp;zastavil můj čas, kdy jsem zůstal docela bezradně stát, kdy jsem nemohl ani dopředu, ani nazpátek, kdy jsem jednoho dne zjistil, že&nbsp;tak, jak žiji, nelze žít dál. A&nbsp;tak jsem opustil krásný byt o&nbsp;čtyřech pokojích, vystřídal několik pražských podnájmů, bydlel jsem v&nbsp;ubikacích na&nbsp;Kladně, až&nbsp;jednoho dne mi&nbsp;řekla moje sestřenka Milada, že&nbsp;v&nbsp;Libni Na&nbsp;hrázi je&nbsp;na&nbsp;dvoře prázdná cimra, bývalá kovárna, že&nbsp;za&nbsp;padesát korun by&nbsp;mi&nbsp;majitelka pronajala prázdný pokoj. A&nbsp;tak jsem jednoho dne let padesátých stál v&nbsp;tom prázdném pokoji, zatuchlém a&nbsp;vonícím plísní, kde od&nbsp;stropu visela stahovačka. A&nbsp;já jsem hned věděl, že&nbsp;na&nbsp;tohle jsem čekal, že&nbsp;tady stojím jako malíř před napnutým čistým plátnem a&nbsp;že od&nbsp;té&nbsp;chvíle je&nbsp;jen a&nbsp;jen na&nbsp;mně, co&nbsp;si&nbsp;z&nbsp;tohoto pokoje udělám. A&nbsp;koupil jsem si&nbsp;secesní mosaznou postel a&nbsp;pak veliký litinový sporák a&nbsp;stůl a&nbsp;několik židlí, paní bytná mi&nbsp;půjčila příborník a&nbsp;já jsem dal na&nbsp;stůl ubrus, bílý oslnivý ubrus, a&nbsp;na ten bílý stůl kytičku a&nbsp;dál jsem jezdil do&nbsp;Kladna na&nbsp;Poldovku a&nbsp;nemohl jsem se&nbsp;dočkat, až&nbsp;bude po&nbsp;šichtě a&nbsp;já zase budu stát uprostřed svého pokoje. A&nbsp;když jsem si&nbsp;zatopil a&nbsp;v&nbsp;litinovém sporáku hučelo a&nbsp;prasklinami v&nbsp;tálcích ligotalo světlo po&nbsp;stropě, když pod stahovačkou zářil bílý stůl a&nbsp;na něm otevřená kniha, nemohl jsem uvěřit tomu štěstí, které mne potkalo. Ale hlavně mě&nbsp;fascinovala Libeň, podnikal jsem výpravy tam, kde jsem ještě nikdy nebyl, ulička Na&nbsp;hrázi, hlavní třída, postranní uličky vedoucí do&nbsp;Židů, ulice Bratrská, ulice Na&nbsp;žertvách, kudy projížděly vlaky ještě hnané na&nbsp;páru, Kotlaska a&nbsp;hlavně potok Rokytka, to&nbsp;všechno mne uvádělo v&nbsp;úžas, procházel jsem se&nbsp;i&nbsp;v&nbsp;noci, tak jsem se&nbsp;nemohl nasytit poezie této periférie, nad kterou se&nbsp;na&nbsp;Palmovce tyčil plynojem ve&nbsp;tvaru koule. Chodíval jsem na&nbsp;pivo a&nbsp;na večeře pokaždé do&nbsp;jiné hospody a&nbsp;pokaždé, když jsem vešel do&nbsp;výčepu a&nbsp;pak do&nbsp;lokálu, pokaždé jsem byl zasažen bleskem, tak zamilovaný jsem byl do&nbsp;této periférie, rámované Maninami a&nbsp;Vltavou a&nbsp;její navigací, nad kterou se&nbsp;tyčily vrchy Bulovky a&nbsp;Hájku s&nbsp;Červenou bání. Ten čas jsem měl pocit a&nbsp;pak trvalý dojem, že&nbsp;všechny ty&nbsp;uličky a&nbsp;ulice, všechny ty&nbsp;hospody, všechno že&nbsp;je&nbsp;připraveno jen a&nbsp;jen pro mne, že&nbsp;tato periférie na&nbsp;mne čeká, že&nbsp;je&nbsp;určena jen a&nbsp;jen pro moje oči. Všichni obyvatelé Libně mi&nbsp;připadali, že&nbsp;jsou z&nbsp;téhož těsta, jako jsem já, že&nbsp;se&nbsp;podobají obyvatelům mého Nymburka. A&nbsp;já jsem s&nbsp;nimi navazoval přátelství, každý den jsem s&nbsp;nimi jedl a&nbsp;pil ta&nbsp;naše nekonečná piva jak u&nbsp;Hausmanů, tak na&nbsp;Staré poště; chodil jsem se&nbsp;džbánkem pro pivo i&nbsp;k&nbsp;Liškům a&nbsp;k&nbsp;pivovaru, ke&nbsp;Kroftům a&nbsp;ke Kloučkům, někdy jsem se&nbsp;džbánkem došel až&nbsp;k&nbsp;Doudům a&nbsp;do Merkuru, jen abych si&nbsp;vychutnal tu&nbsp;cestu uličkami s&nbsp;rozzářenými výčepy. A&nbsp;skoro každý večer, někdy i&nbsp;dosti pozdě, jsem tiše stoupal nahoru na&nbsp;Hájek, jindy na&nbsp;Šlosberk, abych se&nbsp;tam z&nbsp;vrcholku nemohl vynadívat na&nbsp;Libeň prostírající se&nbsp;pode mnou, když tam na&nbsp;obzoru se&nbsp;třpytila světla centra Prahy. Když jsem se&nbsp;rozhlížel po&nbsp;tvářích ostatních obyvatelů periférie, divíval jsem se, že&nbsp;se&nbsp;nikdo nediví té&nbsp;kráse kolem sebe. Někdy jsem se&nbsp;vydal podle potoka Rokytky až&nbsp;do&nbsp;Hloubětína a&nbsp;každý metr chůze mne nutil, abych se&nbsp;zastavil, abych vychutnal stráně nad potokem, abych luštil, jaké předměty leží v&nbsp;pohybujících se&nbsp;kalných vodách. Někdy jsem vystoupil nad vysočanské nádraží a&nbsp;odtud vychutnával poezii kolejí a&nbsp;v&nbsp;pozadí se&nbsp;tyčících fabrik. Jindy jsem došel po&nbsp;hlavní třídě až&nbsp;tam nahoru, až&nbsp;k&nbsp;hostinci U&nbsp;Ferklů, kde jsem teprve po&nbsp;roce zjistil, že&nbsp;tady je&nbsp;nejmenší biograf v&nbsp;Praze, sál o&nbsp;trošku větší než dva spojené vagóny třetí třídy. Sem jsem chodil na&nbsp;každý film a&nbsp;nemohl se&nbsp;nasytit té&nbsp;zatuchlé vůně podlahy miniaturního biografu; litoval jsem, že&nbsp;ten rok, co&nbsp;jsem se&nbsp;do&nbsp;Libně přistěhoval, bylo u&nbsp;Ferklů zrušeno letní kino v&nbsp;zahradě, kam si&nbsp;návštěvníci přinášeli sklenice piva a&nbsp;mohli i&nbsp;při představení kouřit. Postával jsem tam, bílé plátno už&nbsp;déšť zatemnil a&nbsp;lehce natrhnul, ale já&nbsp;jsem viděl v&nbsp;duchu všechny krásné filmy, které bych si&nbsp;tady přál vidět. A&nbsp;tak jsem chodil Libní, postával jsem u&nbsp;zámečku nad Kolčavkou, kde v&nbsp;minulém století byl krásný libosad, kde byla vinice a&nbsp;kde bydlel filozof Čupr a&nbsp;kde dokonce v&nbsp;Kolčavce, jak se&nbsp;též říkalo Rokytce, bývali pstruzi. Ten čas jsem u&nbsp;libeňského nádraží přelízal plot a&nbsp;za dne i&nbsp;za noci jsem se&nbsp;procházel starým židovským hřbitovem, usedal jsem na&nbsp;svalené náhrobní kameny a&nbsp;ukryt pod bujnými keři černého bezu jsem znovu a&nbsp;znovu žasl, co&nbsp;všechno jako by&nbsp;bylo připraveno jen pro mne, abych to&nbsp;byl jen a&nbsp;jen já, kdo má&nbsp;pro tuhle krásu oči. Měl jsem v&nbsp;Libni najednou tolik přátel, že&nbsp;jsem v&nbsp;létě míval otevřená okna a&nbsp;dveře, aby každý, kdo mě&nbsp;má&nbsp;rád, ke&nbsp;mně přišel do&nbsp;pokoje, který je&nbsp;veřejný jako výčep, tak jako kořalna na&nbsp;Dědince. I&nbsp;když jsem se&nbsp;tady v&nbsp;tom pokojíku oženil, i&nbsp;když jsem se&nbsp;proboural o&nbsp;pokojík navíc, takže jsme se&nbsp;ženou měli dvě místnosti a&nbsp;záchod na&nbsp;dvorku a&nbsp;koupelnu v&nbsp;prádelně, neměl jsem někdy čas si&nbsp;ani udělat poznámku na&nbsp;psacím stroji, jak jsem měl tím více přátel, kteří přicházeli pod dojmem chvil; někdy nás tady spávalo i&nbsp;pět šest lidí navíc. Přesto jsem byl šťastný a&nbsp;měl jsem pocit, že&nbsp;píšu veliký román svým životem, že&nbsp;tak jak lidé přicházejí a&nbsp;umazávají mne svými příběhy, zrovna tak já&nbsp;je&nbsp;umazávám sám sebou. Ten čas těch padesátých let v&nbsp;sousedním pokojíku bydlel Vladimír Boudník, který tak jako já&nbsp;byl zamilovaný do&nbsp;pražských periférií, miloval tak jako já&nbsp;všechny ty&nbsp;bizarnosti Libně, nepotřeboval tak jako já&nbsp;ateliér, jemu stačila satinýrka, aby skrz ni&nbsp;prohnal grafické listy, které dosáhly odsouzeníhodné líbeznosti a&nbsp;zraňující explozívnosti. S&nbsp;Vladimírem jsme jezdili na&nbsp;ocelárnu Poldi a&nbsp;přitom jsme stačili do&nbsp;rána vést debaty, procházet se&nbsp;starou Libní. Stavit se&nbsp;třeba napřed u&nbsp;Zeleného stromu, pak na&nbsp;Staré base a&nbsp;pak teprve u&nbsp;Karla Čtvrtého, kde to&nbsp;Vladimír miloval, kde jsme jednou byli poctěni tím, že&nbsp;hostinský den před Štědrým večerem zavřel dřív, s&nbsp;dcerou přinesli harmonium a&nbsp;pan Vic, tak se&nbsp;ten hostinský jmenoval, hrál a&nbsp;štamgastům zpíval vánoční písně. Vladimír to&nbsp;byl, který mne naučil nelitovat všeho toho, co&nbsp;se&nbsp;právě bourá, co&nbsp;odchází, naopak Vladimír mne vodil nejraděj i&nbsp;tam, kde buldozery drtily staré stěny baráčků a&nbsp;celých bloků. Vladimír to&nbsp;byl, kdo mne naučil milovat všechny ty&nbsp;devastace a&nbsp;demolice. S&nbsp;rozkoší i&nbsp;dneska postávám v&nbsp;Libni a&nbsp;dívám se, jak odchází všechno to&nbsp;staré a&nbsp;zteřelé, všechno to, co&nbsp;se&nbsp;nehodí, i&nbsp;dneska rád zajdu na&nbsp;svůj dvorek Na&nbsp;hrázi číslo dvacet čtyři, dvorek je&nbsp;zarostlý, moje okna jsou rozbitá, když nahlédnu tam, kde jsem byl šťasten celé čtvrtstoletí, s&nbsp;uspokojením jist tím, že&nbsp;podlaha je&nbsp;zteřelá, stěny sesuté a&nbsp;mokré, že&nbsp;už&nbsp;tady nikdo nebydlí a&nbsp;ani bydlet nemůže, avšak nahoře na&nbsp;pavlači někdo bydlí, vidím plínky vlát a&nbsp;slyším, jak někdo píše na&nbsp;psacím stroji, a&nbsp;podle rytmu soudím, že&nbsp;někdo tam nade mnou se&nbsp;bláhově pokouší ten krásný miliardostěnný svět vtěsnat na&nbsp;pásku, která má&nbsp;pouze jeden rozměr, tak jako jednorozměrné jsou řádky textu. Ano, někdo tu&nbsp;píše na&nbsp;psacím stroji, zrovna tak jako já, zběsilé hrčení psacího stroje a&nbsp;pak zakoktání se, přemýšlení a&nbsp;zase ten proud textu plný chyb, tak jak jsem psával s&nbsp;chybami i&nbsp;já. A&nbsp;někdo tam v&nbsp;tom bytě nade mnou, kde bydlívali Slavíčkovi, zaznamenává sebe sama a&nbsp;všechno to, co&nbsp;je&nbsp;kolem něj, plínky tam vlají, je&nbsp;tam tedy děťátko a&nbsp;ten, kdo píše, to&nbsp;asi taky nebude mít jednoduché, protože na&nbsp;psaní je&nbsp;to&nbsp;nejkrásnější, že&nbsp;nikoho nenutí, aby psal, a&nbsp;když je&nbsp;důvod k&nbsp;psaní, nevadí ani manželka, ani děcko. Vycházím od&nbsp;veřejí mého bývalého bytu, dvorek je&nbsp;zarostlý keříky, otevírám dveře prádelny a&nbsp;je tam pořád ta&nbsp;švédská pračka a&nbsp;necky, ve&nbsp;kterých jsme se&nbsp;koupali, zmizela dlouhá dílna, její zdi leží svalené a&nbsp;zasypané hlínou, střecha maličko šikmá, na&nbsp;kterou jsem vynášel židli, jíž jsem při­řízl nohy tak, abych mohl na&nbsp;ni&nbsp;dát psací mašinu a&nbsp;ve slunci psát ty&nbsp;moje texty. Ze&nbsp;sousední parcely se&nbsp;tyčí vysoká zeď, ze&nbsp;které se&nbsp;strhaly kusy omítky za&nbsp;podzimních dešťů a&nbsp;s&nbsp;ohromným rachotem ta&nbsp;omít­ka padala na&nbsp;šikmou střechu dílny, ve&nbsp;které se&nbsp;vyráběly barvy a&nbsp;laky. Sestupuji po&nbsp;schůdkách, ano, tenhle dvůr pořád vypadá jako paluba starého škuneru, procházím chodbou, ve&nbsp;které je&nbsp;tak vlhko, jako když jsem tu&nbsp;bydlel já, trošku vrávorám dojetím a&nbsp;jako dřív jsem si&nbsp;umazal omítkou nejdřív pravý, pak levý rukáv, vycházím na&nbsp;ulici a&nbsp;přede dveřmi pořád stojí ta&nbsp;stará plynová lucerna. Pak se&nbsp;vracím s&nbsp;úsměvem na&nbsp;hlavní třídu, tam, kam na&nbsp;Hráz ústila ulice Bratrská, bývalo malounké náměstíčko, o&nbsp;kterém jsem říkal Vladimírovi se&nbsp;smíchem, až&nbsp;budu slavný, tak tady bude náměstí Bohumila Hrabala… Ale dnes tady pracuje buldozer a&nbsp;s&nbsp;velikou chutí pustoší domečky, dílničky, ve&nbsp;kterých se&nbsp;vyráběly náhrobní a&nbsp;pohřební svítilny, teď padá i&nbsp;maličký domek s&nbsp;okénky na&nbsp;to&nbsp;moje náměstíčko a&nbsp;já jsem šťasten, že&nbsp;jsem u&nbsp;toho, že&nbsp;tohle vidím, že&nbsp;mohu vejít do&nbsp;srdce toho zbořeniště, které nikdo nehlídá, a&nbsp;s&nbsp;jistou perverzitou mohu vychutnávat okamžik sladké apokalypsy pádu staré Libně, ke&nbsp;které mám vzpomínkou klíč ke&nbsp;kráse, jíž jsem žil a&nbsp;budu žít až&nbsp;do&nbsp;té&nbsp;doby, než budu zasypán časem tak, jako byl zasypán židovský hřbitov a&nbsp;ta střecha dílny, na&nbsp;které jsem ve&nbsp;slunci psával ty&nbsp;moje texty…</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zivot_bez_smokingu_014.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>