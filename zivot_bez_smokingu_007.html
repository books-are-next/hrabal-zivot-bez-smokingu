<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Život bez smokingu">
    <meta name="apple-mobile-web-app-capable" content="yes">
    <title>Život bez smokingu</title>
    <link rel="stylesheet" href="./style/style.min.css" media="screen" integrity="sha256-suCzP2DeAjpjfeO4Ne4lRICbrGRKid9aAmWDin20Cww=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Bohumil Hrabal: Život bez smokingu">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Život bez smokingu">
    <meta property="og:title" content="Život bez smokingu">
    <meta property="og:type" content="book">
    <meta property="og:book:author" content="Bohumil Hrabal">
    <meta property="twitter:title" content="Bohumil Hrabal: Život bez smokingu">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./zivot_bez_smokingu_006.html">
    <link rel="next" href="./zivot_bez_smokingu_008.html">
    <meta name="nb-order" content="3">
    <link rel="self" href="zivot_bez_smokingu_007.html">
    <meta name="nb-identifier" content="hrabal-zivot-bez-smokingu-43e2335">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1468" data-nb-chars="8472">
    <nav role="doc-toc">
      <ul class="plain section">
        <li><a href="zivot_bez_smokingu_005.html">Citát</a></li>
        <li><a href="zivot_bez_smokingu_006.html">Božské děti</a></li>
        <li><a href="zivot_bez_smokingu_007.html">Život bez smokingu</a></li>
        <li><a href="zivot_bez_smokingu_008.html">Autíčko</a>
          <ol class="headings-toc">
            <li><a href="zivot_bez_smokingu_008.html#prolog">Prolog</a></li>
            <li><a href="zivot_bez_smokingu_008.html#1">1</a></li>
            <li><a href="zivot_bez_smokingu_008.html#2">2</a></li>
            <li><a href="zivot_bez_smokingu_008.html#3">3</a></li>
            <li><a href="zivot_bez_smokingu_008.html#4">4</a></li>
            <li><a href="zivot_bez_smokingu_008.html#5">5</a></li>
            <li><a href="zivot_bez_smokingu_008.html#6">6</a></li>
            <li><a href="zivot_bez_smokingu_008.html#7">7</a></li>
            <li><a href="zivot_bez_smokingu_008.html#8">8</a></li>
            <li><a href="zivot_bez_smokingu_008.html#9">9</a></li>
            <li><a href="zivot_bez_smokingu_008.html#epilog">Epilog</a></li>
          </ol>
        </li>
        <li><a href="zivot_bez_smokingu_009.html">Rukověť pábitelského učně</a></li>
        <li><a href="zivot_bez_smokingu_010.html">Dandy v&nbsp;montérkách</a></li>
        <li><a href="zivot_bez_smokingu_011.html">Dovolená</a></li>
        <li><a href="zivot_bez_smokingu_012.html">Hospodská historka</a></li>
        <li><a href="zivot_bez_smokingu_013.html">Moje Libeň</a></li>
        <li><a href="zivot_bez_smokingu_014.html">Proč píšu?</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zivot_bez_smokingu_006.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="18"><span class="idea" data-nb-ref-number="1" id="idea1" data-nb-words="3" data-nb-chars="18">Život bez smokingu</span></h1>
        <section>
          <p class="chunk" data-nb-ref-number="2" data-nb-words="1282" data-nb-chars="7372"><span class="idea" data-nb-ref-number="2" id="idea2" data-nb-words="1282" data-nb-chars="7372">Vzpomínám na&nbsp;tu&nbsp;nymburskou reálku jako na&nbsp;ústav pro lehké diskordanty, ústav, ve&nbsp;kterém se&nbsp;za&nbsp;sedm let děti mění v&nbsp;mladé muže a&nbsp;slečny. Pro mne ten třpytící se&nbsp;zámek ale byl trvalou zdí nářku a&nbsp;strachu, místem, ve&nbsp;kterém jsem prožil všechny stresové situace, ze&nbsp;kterých nejsem schopen se&nbsp;adaptovat ještě dnes. Kromě ve&nbsp;zpěvu a&nbsp;tělocviku jsem býval dostatečný jen v&nbsp;přírodopisu, ve&nbsp;všech ostatních předmětech jsem ne&nbsp;plaval, ale topil jsem se, protože jsem se&nbsp;nedovedl učit. Trvale jsem ten čas byl obklopený pevným zvonem nevědomosti. Stydíval jsem se, když jsem byl vyvolán, rudnul jsem, koktal jsem to, co&nbsp;mi&nbsp;napověděli mí&nbsp;spolužáci z&nbsp;první řady…, a&nbsp;to zvyšovalo můj zmatek. A&nbsp;tak docela naštvaný, že&nbsp;nic ve&nbsp;škole neznamenám, přišel jsem na&nbsp;nápad, že&nbsp;taky něčím se&nbsp;musím zapsat do&nbsp;povědomí profesorů a&nbsp;spolužáků, že&nbsp;taky něco musím znamenat, že&nbsp;musím při vyučování udělat něco, čeho nejsou schopni ti&nbsp;ostatní. A&nbsp;tak jsem s&nbsp;velkým sebezapřením vyváděl jisté nehoráznosti, umínil jsem si, že&nbsp;musím jít sám nad sebe tak, jak to&nbsp;v&nbsp;amerických groteskách dělali Chaplin a&nbsp;Frigo a&nbsp;Harold Lloyd. Tyhle chvíle maličkých vzpour nebyly pro mne jen tak. Musel jsem si&nbsp;dodávat velké odvahy, abych vyvedl něco, za&nbsp;co&nbsp;jsem pak byl zapsán do&nbsp;třídní knihy a&nbsp;měl dvojku, někdy i&nbsp;trojku z&nbsp;mravů. A&nbsp;kupodivu, za&nbsp;ten můj černý humor mne měli mí&nbsp;spolužáci rádi, dokonce někteří se&nbsp;mi&nbsp;podivovali. A&nbsp;tak já&nbsp;jsem jejich brilantní, jedničkové odpovědi na&nbsp;otázky profesorů vyvážil svými malými drzostmi. Asi mne mí&nbsp;spolužáci měli rádi proto, že&nbsp;já&nbsp;jsem za&nbsp;ně&nbsp;řekl nebo vyvedl něco, co&nbsp;by&nbsp;nikdy neměli odvahu vyvíst oni… To&nbsp;moje neumění učit se, ta&nbsp;moje neschopnost vzít do&nbsp;prstů učebnice a&nbsp;jen si&nbsp;v&nbsp;nich listovat, ta&nbsp;moje imbecilita spočívající v&nbsp;neumění naslouchat tomu, co&nbsp;profesoři přednášeli, asi prýštila z&nbsp;toho, jak říkala o&nbsp;mně moje maminka i&nbsp;po padesáti letech, že&nbsp;jsem býval tuzince často zasněný a&nbsp;hlavně, býval jsem myšlenkami pořád někde jinde. Dneska si&nbsp;myslím, že&nbsp;to&nbsp;moje bytí jinde pramenilo z&nbsp;toho, že&nbsp;moje škola škol, univerzita univerzit byl pivovar a&nbsp;řeka a&nbsp;stromy a&nbsp;nekonečné procházky a&nbsp;lajdání. Vzpomínám si, že&nbsp;to, jak jsem myšlenkami býval někde jinde, nebylo jenom ve&nbsp;škole. Ten pevný zvon nevědomosti se&nbsp;mnou trvale kráčel i&nbsp;městem a&nbsp;jeho uličkami. Kdykoliv mne někdo zastavil, aby se&nbsp;mě&nbsp;na&nbsp;něco zeptal, zrudnul jsem, byl jsem zaskočen tak, že&nbsp;jsem odpovídal jako ve&nbsp;škole, nesmysly. A&nbsp;navíc, dělal jsem chybné výkony, obzvláště když jsem stál tváří v&nbsp;tvář děvčeti. Musíval jsem dávat pozor, abych tou krásnou tvářičkou a&nbsp;loknami a&nbsp;mašlemi nebyl dojat tak, že&nbsp;bych měl blízko k&nbsp;omdlení. A&nbsp;můj vztah k&nbsp;ostatním lidem pramenil z&nbsp;toho, že&nbsp;nejen tenkrát, ale i&nbsp;dnes mám trvalý pocit, že&nbsp;ti&nbsp;ostatní jsou ve&nbsp;všem dál a&nbsp;všemu rozumějí líp než já. Míval jsem a&nbsp;ještě mám z&nbsp;lidí komplexy, ty&nbsp;svoje mindráky jsem jako chlapec i&nbsp;mladý muž vždycky hojil v&nbsp;pivovarských šalandách, na&nbsp;humnech, v&nbsp;bednárnách, kde sladovníci a&nbsp;bednáři když hovořili, vždycky jsem jim naslouchal tak, jak jsem měl naslouchat profesorům v&nbsp;třídách reálky. Miloval jsem taky už&nbsp;jako student samotu, západy slunce v&nbsp;řece, tiché jízdy loďkou, dovedl jsem za&nbsp;noci vyskočit na&nbsp;plochou střechu sladovny, kde kvetly netřesky a&nbsp;mech, dovedl jsem se&nbsp;dlouho dívat na&nbsp;hvězdné nebe v&nbsp;hlubině tekoucího Labe, na&nbsp;most a&nbsp;osvětlené město. Proto když jsem vcházel po&nbsp;schodech a&nbsp;když jsem prošel pyšným portálem té&nbsp;nymburské reálky, měl jsem dojem, že&nbsp;jsem v&nbsp;pasti, že&nbsp;jsem vjel do&nbsp;tunelu, proto taky jsem si&nbsp;ten dlouholetý pobyt v&nbsp;ústavu zpestřoval těmi malými vzpourami, které končily zápisem do&nbsp;třídní knihy a&nbsp;byly ostatními žáky vyprávěny jako groteskní legendy. A&nbsp;nikdo nevěděl, že&nbsp;já&nbsp;jsem těmi nehoráznostmi trpěl, že&nbsp;jsem se&nbsp;za&nbsp;ně&nbsp;styděl, že&nbsp;jsem je&nbsp;vždycky těžce odpykal. A&nbsp;tak jsem se&nbsp;prodíral ze&nbsp;třídy do&nbsp;další třídy, opakoval jsem kvartu, abych s&nbsp;úžasem zjistil, že&nbsp;budu skládat maturitní zkoušku. A&nbsp;já jsem přece věděl, že&nbsp;ten pevný zvon nevědomosti je&nbsp;pořád se&nbsp;mnou, že&nbsp;moje vědění je&nbsp;pořád nedostatečné. A&nbsp;moje maminka mi&nbsp;k&nbsp;maturitě nechala ušít smoking na&nbsp;míru, a&nbsp;tak nastal den, za&nbsp;který jsem se&nbsp;nejvíc styděl, protože jsem ve&nbsp;smokingu, jediný žák septimy, ve&nbsp;smokingu jsem nakonec stál před maturitní komisí, zatímco ostatní spolužáci měli docela obyčejné sváteční šaty. Copak písemné zkoušky, to&nbsp;jsem seděl s&nbsp;ostatními v&nbsp;lavicích, ty&nbsp;otázky mi&nbsp;nadiktovali ti, kteří seděli vedle mne a&nbsp;za mnou, nebo mi&nbsp;je&nbsp;dali opsat z&nbsp;taháku… Ale když jsem stál ve&nbsp;smokingu jako mladý gentleman před komisí, lil ze&nbsp;mne pot a&nbsp;kouřilo se&nbsp;ze&nbsp;mne, tak jsem se&nbsp;styděl, tak jsem se&nbsp;hanbil, že&nbsp;já, ten nejmizernější žák na&nbsp;vědomosti, já&nbsp;tady stojím ve&nbsp;smokingu, kdežto mí&nbsp;spolužáci jsou klidní snad proto, že&nbsp;mají ty&nbsp;obyčejné nedělní šaty. Nakonec jsem vždycky vykoktal odpověď, kterou mi&nbsp;gestikulací napověděli ostatní, nakonec jsem dal i&nbsp;dohromady článek Bunsenův. Ale trvale jsem měl během těch maturitních zkoušek jasný pocit, že&nbsp;jsem propadl, že&nbsp;ani jinak to&nbsp;nemůže být. Se&nbsp;sklopenýma očima, zlitý potem, jsem nezvedl oči ani v&nbsp;tu chvíli, kdy předseda maturitní komise oznámil, že&nbsp;jsem udělal maturitní zkoušku s&nbsp;dostatečným prospěchem. Přijímal jsem gratulace s&nbsp;pocitem hanby, spíš jako kondolenci k&nbsp;úmrtí v&nbsp;rodině. Zastavil jsem se&nbsp;s&nbsp;maturitním vysvědčením až&nbsp;u&nbsp;řeky, a&nbsp;čím vícekrát jsem si&nbsp;četl, že&nbsp;jsem absolvoval maturitní zkoušky, tím více jsem tomu nevěřil, ani když mi&nbsp;to&nbsp;četli rodiče, ani když jsem se&nbsp;za&nbsp;noci budil a&nbsp;četl si&nbsp;to&nbsp;maturitní vysvědčení zas a&nbsp;zas… A&nbsp;pak přišel maturitní věneček na&nbsp;Ostrově v&nbsp;osvětleném sále a&nbsp;zahradě u&nbsp;stolků s&nbsp;bílými ubrusy pod korunami stromů, hudba a&nbsp;úsměvy a&nbsp;hlahol romantických hovorů a&nbsp;smíchu a&nbsp;maturitního veselí. A&nbsp;já jsem byl ve&nbsp;smokingu a&nbsp;málo jsem tančil a&nbsp;hodně pil, strašlivě jsem se&nbsp;potil a&nbsp;styděl jsem se, tolik lidí se&nbsp;na&nbsp;mne dívalo a&nbsp;já jsem měl jasný pocit, že&nbsp;všichni si&nbsp;o&nbsp;mně šeptají, že&nbsp;každý jiný by&nbsp;u&nbsp;maturity propadl, ale já&nbsp;jsem maturitu udělal jen proto, že&nbsp;můj tatínek byl správce pivovaru, a&nbsp;hlavně že&nbsp;mne profesoři nechali udělat tu&nbsp;zkoušku dospělosti jen proto, aby se&nbsp;mě&nbsp;zbavili, jen proto, že&nbsp;tatínek, když jsem v&nbsp;kvartě propadl a&nbsp;chtěl jsem se&nbsp;jít vyučit zedníkem, tak tatínek ve&nbsp;sborovně a&nbsp;v&nbsp;ředitelně prohlásil, že&nbsp;maturitu mít musím, i&nbsp;kdybych měl opakovat každou další třídu. A&nbsp;já jsem o&nbsp;tom maturitním věnečku propotil nejen košili, ale i&nbsp;kaučukový límec a&nbsp;sako. A&nbsp;tak jsem neustále chodil na&nbsp;toaletu a&nbsp;chrstal jsem na&nbsp;sebe dlaněmi vodu, zatímco sálem burácela hudba a&nbsp;veselí. Bylo mi, jako bych běžel uličkou hanby. A&nbsp;když se&nbsp;začalo rozednívat, když už&nbsp;se&nbsp;rozjaření maturanti a&nbsp;jejich přátelé a&nbsp;rodiče a&nbsp;příbuzní rozcházeli k&nbsp;domovům, s&nbsp;několika spolužáky jsme vyběhli na&nbsp;louku, házeli jsme svoje těla do&nbsp;kupek sena, tak naznak jsme leželi a&nbsp;dívali se&nbsp;na&nbsp;nebe s&nbsp;posledními hvězdami. Ležel jsem na&nbsp;zádech a&nbsp;slyšel jsem, jak jsem se&nbsp;protáhl a&nbsp;sladce zavyl, jak mi&nbsp;uletěly knoflíky nejen od&nbsp;košile, ale uletěl i&nbsp;knoflík svírající krunýř saka mého smokingu, ležel jsem na&nbsp;zádech v&nbsp;rosném seně, mí&nbsp;spolužáci s&nbsp;dívkami házeli na&nbsp;sebe hrsti sena, smáli se&nbsp;a&nbsp;znovu a&nbsp;zase jejich těla padala do&nbsp;dalších kupek sena. Když vyšlo slunce, ležel jsem tady sám, hlavu plnou trusek sena, zvedl jsem se&nbsp;a&nbsp;táhl jsem za&nbsp;rukáv ten můj smoking, a&nbsp;tou cestou domů, zatímco lidé chodili do&nbsp;práce, jsem shledal, že&nbsp;tímto maturitním věnečkem jsem se&nbsp;poprvé podíval kolem sebe, uvědomil jsem si, že&nbsp;ten pevný zvon nevědomosti půjde se&nbsp;mnou napořád, že&nbsp;ale musím o&nbsp;tom vědět…</span></p>
        </section>
        <section>
          <p class="chunk" data-nb-ref-number="3" data-nb-words="2" data-nb-chars="5"><span class="idea" data-nb-ref-number="3" id="idea3" data-nb-words="2" data-nb-chars="5">P.&nbsp;S.</span></p>
          <p class="chunk" data-nb-ref-number="4" data-nb-words="181" data-nb-chars="1077"><span class="idea" data-nb-ref-number="4" id="idea4" data-nb-words="181" data-nb-chars="1077">Vzpomínám, že&nbsp;v&nbsp;páté třídě obecné školy, když se&nbsp;rodiče rozhodli, že&nbsp;budu studovat na&nbsp;střední škole, na&nbsp;konci páté třídy jsem nesl frekventační vysvědčení s&nbsp;několika čtyřkami a&nbsp;trojkami, aby tohle vysvědčení podepsal ředitel obecné školy. Zaklepal jsem na&nbsp;ředitelnu, otevřely se&nbsp;dveře a&nbsp;tam stál obrovský tlustý pan ředitel. Byly té&nbsp;jeho postavy plné dveře. Vzal vysvědčení, podepsal, čekal jsem mezi dveřmi, pan ředitel se&nbsp;zvedl od&nbsp;stolu a&nbsp;podával mi&nbsp;ve&nbsp;dveřích to&nbsp;frekventační vysvědčení a&nbsp;snad pro jistotu chtěl ještě můj ústní souhlas. Tak ty&nbsp;chceš jít opravdu študovat? Přikývl jsem a&nbsp;řekl, že&nbsp;opravdu, chci jít študovat. Na&nbsp;chodbě zářilo slunce a&nbsp;pan ředitel Polanský mi&nbsp;zničehonic dal strašlivou facku, až&nbsp;se&nbsp;mi&nbsp;zatmělo v&nbsp;očích, lehce do&nbsp;mne vrazil svým pupkem a&nbsp;zabouchl dveře hromovou ranou. Myslím, že&nbsp;pan ředitel Polanský viděl celá ta&nbsp;moje studia dopředu jako jasnovidec, protože hned v&nbsp;primě na&nbsp;gymnáziu v&nbsp;Brně jsem propadl ze&nbsp;šesti předmětů a&nbsp;měl zákonné mravy, takže tatínek mne odvezl od&nbsp;babičky z&nbsp;Brna a&nbsp;řekl, že&nbsp;mohu propadat doma v&nbsp;Nymburce na&nbsp;krásné reálce…</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zivot_bez_smokingu_008.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>