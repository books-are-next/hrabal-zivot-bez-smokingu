<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zivot_bez_smokingu-8</title>
		<link href="../Styles/zivot_bez__idstyles.css" rel="stylesheet" type="text/css"/>
	</head>
	<body id="zivot_bez_smokingu" xml:lang="cs-CZ">
		<div>
			<p id="toc_marker-6" class="MLP-uroven2-kapitola para-style-override-1">Dovolená</p>
			<p class="MLP-text-bez1radku">S&#160;přáteli jsem byl na dovolené a&#160;nevím proč, oblíbili jsme si jízdu výtahem na Grúň. Bylo léto, chladné dopoledne, ohromná smyčka lana s&#160;připoutanými sedátky unášela vzhůru lidské postavy, barevné svetříky a&#160;pestré bundy, nahá kolena, a&#160;protože nikdo nejel dolů z&#160;Grúně, jen vzhůru stoupaly odvrácené tváře, sedící nehnuté figury lidí, zatímco shora se vracela prázdná sedátka, sedačky, zvednutá sedadla ukazovala čísla těch sestupujících křesel, všiml jsem si, že nahoru stoupající čísla napsaná na opěradle křesílek, ta čísla se zmenšovala, odčítala, šest koleček unášejících a&#160;zabezpečujících, aby sedátka se neutrhla ze sloupu, melodicky hrčelo, všiml jsem si, že na každém sloupu byla ta kolečka, rytmicky čtyři a&#160;pak na každém třetím šest… Tak jsme jeli jen proto, abychom byli nahoře, kde jsme poobědvali a&#160;procházeli se, stoupali na úpatí hor, obdivovali se pohledům na hory obklopující Vrátnou dolinu, abychom zase odpoledne jeli sedačkami dolů. A&#160;tak jsme sjížděli dolů, hory před námi zase stoupaly nahoru, proti nám stoupala sedadla, na každém třetím nebo ve skupinách za sebou seděli lidé, obřadně seděli, když jsme se míjeli, tak skoro každý se podíval do očí toho, kterého minul, a&#160;tak dolů teď čísla křesel, která se v&#160;horní úvrati lanovky obrátila v&#160;otočce, sjížděla čísla, která narůstala, přičítala se. Ale v&#160;tomhle prvním setkání s&#160;lanovkou jsem si všímal pouze míjení tváří krásných dívek, mladých mužů, dětí, starých lidí… všichni ale, když jsme se míjeli, sklopili oči, aby je v&#160;poslední chvíli zvedli, a&#160;všichni v&#160;tom míjení jsme se na sebe zadívali, letmý, ale tak hluboký pohled lidských očí, že vlastně ta jízda s&#160;tolika setkáními očí byla velice vyčerpávající, takže snad každý účastník té jízdy na sedátkách vzhůru i&#160;dolů najednou tak zeslábl tou hrou a&#160;vydáváním se z&#160;očí do očí, že se snažil oči hodit mimo <span>protijedoucí</span> oči, ale ten nápor tekutiny očí byl tak veliký, že celá ta jízda se stala snovou jízdou plnou očekávání, jakýmsi druhem koketování vyššího řádu, jakýmsi nedělním korzem, které hrou očí zeslabuje tělo a&#160;rozjitřuje duši. Takže tam dole, když jeden každý cestovatel v&#160;křesle se odjistil sponkou jako z&#160;řetízkového kolotoče, když přistál nohama na veliké tečce platonu, zřízenec za ním zachytil sedadlo a&#160;kolikrát musel pomoci lidem vyčerpaným míjejícíma očima, že se jim podlomily nohy… A&#160;ještě teplé křesílko unášené mechanismem výtahu s&#160;rachotem projelo do otočky, aby jeho číslo, které sestupující aritmetickou řadou narůstalo, dostalo tam dole opačné znamínko a&#160;stoupalo s&#160;dalším cestovatelem zase vzhůru. Když jsem vyvrávoral docela opilý lidskýma očima ven, tam jsem uviděl krychli betonu ztuženého černými traverzami, jako desetitunové závaží, které napíná smyčku lana nataženého z&#160;doliny až nahoru na Grúň…, a&#160;ta traverza byla červeně natřená, a&#160;ta krychle betonu byla natřena odprýskající černí ukazující barvu litého betonu. A&#160;od té první jízdy mí přátelé a&#160;já jsme si nepřáli nic jiného než každý den aspoň jednou vyjet na sedátku nahoru a&#160;pak se těšit, až zase pojedeme dolů, cosi krásně erotického byla ta jízda, krásná jak melancholický sen. Jan Smetana, malíř, byl tak uchvácen tou jízdou, že zkrásněl, nejen když jsme odvrávorali z&#160;místa, kde nám zřízenec pomohl ze sedátka, ale každý večer se znovu vracel k&#160;tomuto prožitku, k&#160;tomu luxusu, který jsme si dopřáli, k&#160;tomu, že jsme tou jízdou byli plni erotického snu, který trval dvacet pět minut nahoru a&#160;tolik minut dolů za pouhých šest korun jedna jízda. Jan Smetana, když jsme tak jezdili sem a&#160;tam jen pro tu erotickou jízdu, kdy sestupující dívky a&#160;vzestupující na nebesa dívky se nám blížily a&#160;pak se zase vzdalovaly, takže se nám nikdy nemohly vyhnout, nikdy nemohly uhnout našim žádostivým očím, našim pohledům nazpátek, tak jako bychom chodili korzem, na kterém si pohledy jdou vstříc a&#160;potom ty pohledy nazpátek… Jan Smetana mi jednu z&#160;těch posledních jízd řekl, že tohle, co zažíváme, to že je René Magritte, jeden z&#160;jeho obrazů, když <span>z&#160;nebe prší ti samí pánové v&#160;buřinkách a&#160;v&#160;konfekčních šatech… Svěřil se mi, že měl sen, kterak stál tam dole pod Grúní a&#160;nikdo nejel lanovkou ani nahoru, ani dolů, jen prázdná křesla výtahu byla v&#160;pohybu, a&#160;pak přišlo šedesát René Magrittů a&#160;jeden za druhým nasedali a&#160;jeli vzhůru a&#160;Jan Smetana, když už shora ten první ze šedesáti René Magrittů začal jako první sjíždět dolů, tak v&#160;tom momentě, když se ten první René Magritte míjel s&#160;tím René Magrittem posledním, tu chvíli, když se ten průvod míjel, tak tuhle chvíli by byl chtěl namalovat na počest René Magritta… A&#160;mně, který si teď musím brát prášky, abych usnul, a&#160;stejně nespím a&#160;nad ránem mne navštěvují obrazy, kterých se lekám anebo kterým lekaje se stejně přitakám, protože nic jiného nemohu dělat, tak mně se dneska opět zjevila ta lanovka na Grúň a&#160;já jsem snil variaci na sen Jana Smetany a&#160;taky jsem viděl, kterak nikdo nejede ani nahoru, ani dolů, jen lanovka naprázdno rachotí a&#160;hrká a&#160;písmena na opěradle stoupají nahoru, a&#160;tak jak stoupají, tak vidím, jak čísla se odčítají… a&#160;tu chvíli jsem uviděl, jak tam nahoře stojí Goethe a&#160;tam dole, kde jsem stál ve snu, tak jsem viděl taky v&#160;tom samém věku a&#160;obleku Goetha a&#160;viděl jsem, jak si ti dva dávají znamení a&#160;jak nasedají současně nahoře i&#160;dole na sedačky, a&#160;viděl jsem, jak se ti dva Goethové sobě blíží, viděl jsem, jak nastává ta chvíle, kdy se k&#160;sobě blíží, kdy si téměř mohou podat ruce… a&#160;viděl jsem, kterak se míjejí, tak jak se ve skutečnosti stalo Goethovi, když jel do Itálie a&#160;jeho kočár se setkal s&#160;kočárem, který přijížděl z&#160;Itálie, a&#160;tak Goethe sám sebe potkal a&#160;zapsal si toto podivuhodné setkání… A&#160;já jsem věděl tu chvíli nad ránem, že budu ještě jednou odměněn za tu moji nespavost, za ten pot, za tu hrůzu z&#160;toho, že mám usilovně zavřená víčka, ale pod nimi mám oči otevřené jako kopretiny, rozevřené, zírající… myein… A&#160;uviděl jsem ještě jednou tu opuštěnou lanovku na Grúni a&#160;stroje pracovaly a&#160;kolečka se točila a&#160;sedadla prázdná stoupala vzhůru a&#160;zase klesala dolů a&#160;čísla opěradel se odčítala nahoru a&#160;narůstala dolů a&#160;já jsem v&#160;tom vidění stál tam dole a&#160;pak jsem na každé </span><span>křeslo</span><span> posadil sebe sama od dětství, nejdřív tu byl chlapec v&#160;červeném kabátku, na hlavě s&#160;černým kloboukem s&#160;kohoutím peřím, a&#160;po něm hned chlapec v&#160;matróských šatečkách a&#160;pak student v&#160;parádních šatech… všechny ty fáze mého života za šedesát let jsem posazoval na stoupající a&#160;k&#160;nebi se vznášející křesla s&#160;čísly, která se při stoupání na opěradlech zmenšovala a&#160;odčítala, a&#160;když už tam nahoře seskočil chlapec v&#160;červeném kabátku se zlatými knoflíky a&#160;s&#160;černým kloboukem zdobeným kohoutím peřím, dal mi znamení… a&#160;tak jsem naskočil do sedadla i&#160;já, olysalý stařík s&#160;prostomyslným úsměvem, a&#160;díval jsem se vzhůru a&#160;viděl jsem záda šedesáti mužských postav, jako by přede mnou stoupaly na nebesa po Jakubově žebříku, viděl jsem ta záda a&#160;viděl jsem ty hlavy těch mých šedesáti zastavení každého roku… ale současně, tak jak jsem stoupal vzhůru po Jakubově žebříku, tak jsem viděl, jak proti mně z&#160;nebes sestupuju já jako chlapec v&#160;červeném kabátku, viděl jsem najednou, jak se ty dva průvody mého života míjejí, viděl jsem ale to hlavní, kterak mně, starci, se teď blíží chlapec v&#160;červeném kabátku a&#160;teď, když už bychom si mohli podat ruku, teď se ale jen na sebe díváme, a&#160;ano, jsem to já stoupající nahoru a&#160;jsem to já, ten, který teď po Jakubově žebříku sestupuje dolů na zem, a&#160;tak se těch mých šedesát let míjí a&#160;já vidím tu tristní a&#160;radostnou konfrontáž, ten polámaný zips, ty dva vlaky křižující se v&#160;neskutečné stanici, tak jak se míjím sám se sebou, vidím jen a&#160;jen svou tvář a&#160;postavu, vidím sám sebe zezadu a&#160;potom i&#160;zepředu, sám sebe odčítám, abych se zase sčítal, a&#160;když jsem jako poslední seskočil tam nahoře z&#160;řetízkové sedačky, ohlédnuv se viděl jsem, že ta moje cesta, kterou jsem se vznesl na nebesa, je prázdná, avšak tam dole teď seskočil chlapec v&#160;matróských šatech a&#160;zamával mi nahoru matróskou čepicí… a&#160;pak každá ta postava, která vždycky byla mladší, než jsem byl já, každá ta figura, když seskočila, zamávala mi, pak celý ten řetěz sestoupil tam někam dolů do hlubiny pod to gigantické závaží… a&#160;já jsem v&#160;tom vidění stál tam nahoře a&#160;lanovka byla v&#160;pohybu a&#160;všechno na ní hrkalo a&#160;třpytilo se…</span></p>
			<p class="MLP-text para-style-override-1">V&#160;tom jitřním vidění se mi zjevil i&#160;Jan Smetana, blaženě se usmíval, měl zavřené oči a&#160;já jsem mu řekl… Vystoupiti je naroditi se, vejíti je zemříti… jak učí Taoteťing… Sedačkový výtah na Grúň, bakelitová sedátka, korálově červená, blankytně modrá, banánově žlutá, na opěradlech a&#160;na sedátkách černé číslice… Všechno, co se vzdaluje, zase se vrací… Sedačkový výtah na Grúň.</p>
		</div>
</body>
</html>