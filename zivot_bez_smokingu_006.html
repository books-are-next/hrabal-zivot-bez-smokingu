<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Božské děti">
    <meta name="apple-mobile-web-app-capable" content="yes">
    <title>Božské děti</title>
    <link rel="stylesheet" href="./style/style.min.css" media="screen" integrity="sha256-AqRi5WZDJKrL/wsJzC4Oi6o77qkJtfT6t3Uy7q+WPzY=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Bohumil Hrabal: Život bez smokingu">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Život bez smokingu">
    <meta property="og:title" content="Život bez smokingu">
    <meta property="og:type" content="book">
    <meta property="og:book:author" content="Bohumil Hrabal">
    <meta property="twitter:title" content="Bohumil Hrabal: Život bez smokingu">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./zivot_bez_smokingu_005.html">
    <link rel="next" href="./zivot_bez_smokingu_007.html">
    <meta name="nb-order" content="2">
    <link rel="self" href="zivot_bez_smokingu_006.html">
    <meta name="nb-identifier" content="hrabal-zivot-bez-smokingu-aa7d0c7">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="5387" data-nb-chars="30663">
    <nav role="doc-toc">
      <ul class="plain section">
        <li><a href="zivot_bez_smokingu_005.html">Citát</a></li>
        <li><a href="zivot_bez_smokingu_006.html">Božské děti</a></li>
        <li><a href="zivot_bez_smokingu_007.html">Život bez smokingu</a></li>
        <li><a href="zivot_bez_smokingu_008.html">Autíčko</a>
          <ol class="headings-toc">
            <li><a href="zivot_bez_smokingu_008.html#prolog">Prolog</a></li>
            <li><a href="zivot_bez_smokingu_008.html#1">1</a></li>
            <li><a href="zivot_bez_smokingu_008.html#2">2</a></li>
            <li><a href="zivot_bez_smokingu_008.html#3">3</a></li>
            <li><a href="zivot_bez_smokingu_008.html#4">4</a></li>
            <li><a href="zivot_bez_smokingu_008.html#5">5</a></li>
            <li><a href="zivot_bez_smokingu_008.html#6">6</a></li>
            <li><a href="zivot_bez_smokingu_008.html#7">7</a></li>
            <li><a href="zivot_bez_smokingu_008.html#8">8</a></li>
            <li><a href="zivot_bez_smokingu_008.html#9">9</a></li>
            <li><a href="zivot_bez_smokingu_008.html#epilog">Epilog</a></li>
          </ol>
        </li>
        <li><a href="zivot_bez_smokingu_009.html">Rukověť pábitelského učně</a></li>
        <li><a href="zivot_bez_smokingu_010.html">Dandy v&nbsp;montérkách</a></li>
        <li><a href="zivot_bez_smokingu_011.html">Dovolená</a></li>
        <li><a href="zivot_bez_smokingu_012.html">Hospodská historka</a></li>
        <li><a href="zivot_bez_smokingu_013.html">Moje Libeň</a></li>
        <li><a href="zivot_bez_smokingu_014.html">Proč píšu?</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zivot_bez_smokingu_005.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="11"><span class="idea" data-nb-ref-number="1" id="idea1" data-nb-words="2" data-nb-chars="11">Božské děti</span></h1>
        <section>
          <p class="chunk" data-nb-ref-number="2" data-nb-words="747" data-nb-chars="4095"><span class="idea" data-nb-ref-number="2" id="idea2" data-nb-words="747" data-nb-chars="4095">Vlastně i&nbsp;ten strýc Pepin, ten, který přijel až&nbsp;z&nbsp;Moravy do&nbsp;Nymburka, nakonec se&nbsp;stal jednou z&nbsp;těch pomatených figurek, těch, kteří žili v&nbsp;městečku, kde se&nbsp;zastavil ten jejich čas, těch jurodivých a&nbsp;pomatených, kteří žili, aby nenalezli smysl svého pomatení, a&nbsp;těm druhým působili obveselení, někdy i&nbsp;za cenu smrti. Strýc Pepin se&nbsp;už&nbsp;od&nbsp;dětství rád bál. Než došel do&nbsp;městečka, musel jít hezký kus cesty podle pivovarské zdi, za&nbsp;kterou štěrchaly řetězy uvázaných koní a&nbsp;pivovarských volů, pak musel jít podle pivovarské zahrady až&nbsp;k&nbsp;Labi a&nbsp;pak ještě cestou mezi náplavkou a&nbsp;poli, aby lucerna u&nbsp;prvního stavení mu&nbsp;posvítila na&nbsp;cestu plnou dobrodružství. Olánek Kolářů a&nbsp;jeho přátelé věděli, jak se&nbsp;strýc Pepin bojí, uléhali u&nbsp;této cesty do&nbsp;lebedy, a&nbsp;ani sladovníci nelenovali, a&nbsp;když strýc Pepin přicházel, zpocený a&nbsp;radující se, že&nbsp;už&nbsp;má&nbsp;za&nbsp;sebou to&nbsp;štěrchání řetězů, za&nbsp;temného večera tam na&nbsp;rohu pivovaru, kde o&nbsp;zeď pískal a&nbsp;skučel vítr táhnoucí od&nbsp;řeky přes tu&nbsp;zeď, tak sladovníci zničehonic vytáhli na&nbsp;holi vlající prostěradla, takže Pepin utíkal k&nbsp;řece, a&nbsp;pak, když už&nbsp;viděl první světlo, tak Olánek Kolářů a&nbsp;jeho přátelé ležící ve&nbsp;vysoké lebedě začali sebou vrtět a&nbsp;harašit a&nbsp;blížící se&nbsp;strýc ke&nbsp;své hrůze slyšel lidské hlasy… Už&nbsp;jde… Už&nbsp;se&nbsp;blíží… Máte s&nbsp;sebou ty&nbsp;ostré nože?… Tichounce, jen tiše… Zabijeme ho! A&nbsp;strýc Pepin letěl s&nbsp;vyraženým jazykem, jak říkával, a&nbsp;zastavil se&nbsp;až&nbsp;u&nbsp;prvního světla, aby&nbsp;– když se&nbsp;vracel z&nbsp;těch svých hospod&nbsp;– čas od&nbsp;času Olánek zase se&nbsp;svými přáteli ležel v&nbsp;lebedě při cestě a&nbsp;zase brumlali a&nbsp;radili se&nbsp;polohlasně… Už&nbsp;jde… Zabijeme ho! A&nbsp;strýc Pepin běžel k&nbsp;Labi a&nbsp;pak stoupal cestou k&nbsp;pivovarské zdi, kde čas od&nbsp;času zase se&nbsp;přes zeď na&nbsp;něj vyklonilo na&nbsp;holi vlající prostěradlo a&nbsp;nelidské skučení, takže strýc pak už&nbsp;v&nbsp;jednom laufu letěl s&nbsp;vyraženým jazykem kolem dlouhých stájí pivovaru a&nbsp;zase míval dojem, že&nbsp;tam za&nbsp;zdí na&nbsp;něho čekají satanáši a&nbsp;štěrchají řetězy… A&nbsp;tak doběhl docela zpocený do&nbsp;pivovaru a&nbsp;zachránila ho&nbsp;lavička u&nbsp;kanceláře, kde jsme sedávali až&nbsp;do&nbsp;noci s&nbsp;panem Vaňátkem a&nbsp;jeho věrným psíčkem Tričkem, a&nbsp;tady se&nbsp;zhroutil strýc Pepin a&nbsp;utíral si&nbsp;pot a&nbsp;oddychoval a&nbsp;pak vykládal, jak mohl přijít o&nbsp;život… Ale když se&nbsp;strýc vzpamatoval, tak musel od&nbsp;kanceláře ještě jít cestou do&nbsp;pivovaru sto padesát posledních metrů a&nbsp;potom vběhnout do&nbsp;sladovny a&nbsp;po točitých schodech vzhůru do&nbsp;šalandy… A&nbsp;zase tam na&nbsp;rohu pivovaru, tam vždycky tak táhl vítr, že&nbsp;každý, kdo sem vešel, musel se&nbsp;naklonit a&nbsp;zalehnout do&nbsp;toho průvanu, a&nbsp;strýc Pepin se&nbsp;nejvíc bál tohoto průvanu, protože napotvoru ten průvan zničehonic povolil a&nbsp;strýc padl na&nbsp;kolena a&nbsp;packal a&nbsp;pak běžel do&nbsp;tmy a&nbsp;rychle otevřel dveře do&nbsp;sladovny, ale vítr za&nbsp;ním přirazil dveře tak silně, že&nbsp;strýc Pepin míval dojem, že&nbsp;ho&nbsp;někdo vzal za&nbsp;krk a&nbsp;vrazil ho&nbsp;do&nbsp;sladovny a&nbsp;zlostně za&nbsp;ním zabouchl ty&nbsp;dveře. A&nbsp;pak, když už&nbsp;byl ve&nbsp;tmě sladovny, tak tam nahoře na&nbsp;valečkách býval takový průvan, že&nbsp;vždycky mocnými ranami tlouklo rozbité okénko sem a&nbsp;tam, otvíralo se&nbsp;průvanem a&nbsp;zase s&nbsp;mocnou ranou zavíralo, že&nbsp;strýc Pepin vyletěl po&nbsp;schodech do&nbsp;prvního patra, kde bydleli sladovníci, ale ti&nbsp;čas od&nbsp;času zhasli, když uslyšeli Pepina, jak vletěl do&nbsp;sladovny, a&nbsp;kvičeli a&nbsp;hvízdali a&nbsp;někdy ještě za&nbsp;strýcem vyběhli na&nbsp;tmavou chodbu s&nbsp;prostěradly a&nbsp;strýc Pepin vyletěl až&nbsp;do&nbsp;druhého patra a&nbsp;tam zabouchl za&nbsp;sebou dveře a&nbsp;rychle zamkl, a&nbsp;tak tam stával ve&nbsp;tmě a&nbsp;držel kliku pro jistotu… Nám dětem strýc Pepin nejraděj i&nbsp;vyprávěl o&nbsp;němém sladovníku v&nbsp;Konici, jak dostal koňskou hlavu od&nbsp;řezníků, jak si&nbsp;tu&nbsp;hlavu dal za&nbsp;trám v&nbsp;pivovaře a&nbsp;jak jeho otec, když vydroval s&nbsp;mladíky na&nbsp;humnách, tak unavený a&nbsp;zmundaný stoupal po&nbsp;schodech a&nbsp;usedl na&nbsp;schody, a&nbsp;teď kapy kap a&nbsp;kap, ve&nbsp;tmě na&nbsp;něj něco kapalo a&nbsp;táta se&nbsp;zděsil a&nbsp;letěl a&nbsp;díval se&nbsp;na&nbsp;sebe do&nbsp;zrcadla na&nbsp;šalandě a&nbsp;byl zakrvácený a&nbsp;myslel si, že&nbsp;to&nbsp;na&nbsp;něj kapal vodu fojrman, pivovarský skřítek, a&nbsp;pak šli s&nbsp;lucernou na&nbsp;tyči, a&nbsp;když se&nbsp;podívali až&nbsp;do&nbsp;trámů, tak tam z&nbsp;vyceněné koňské hlavy kapala krev. A&nbsp;strýc Pepin, když nám to&nbsp;vyprávěl, tak se&nbsp;ještě bál a&nbsp;báli jsme se&nbsp;taky, protože jeho tátovi nikdo nevymluvil, že&nbsp;za&nbsp;tou koňskou hlavou sedí fojrman…</span></p>
          <p class="chunk" data-nb-ref-number="3" data-nb-words="450" data-nb-chars="2601"><span class="idea" data-nb-ref-number="3" id="idea3" data-nb-words="450" data-nb-chars="2601">Druhá postava, která žila v&nbsp;městečku, byla stará Lašmanka, ta, která nosívala na&nbsp;sobě v&nbsp;zimě a&nbsp;na podzim a&nbsp;na jaře deset sukní a&nbsp;šál a&nbsp;která ve&nbsp;starých botách, takových kopačkách, chodila městečkem s&nbsp;plechovým hrníčkem, to&nbsp;bylo její všechno, tak jako Diogenes nosil jen dřevěnou číši a&nbsp;bydlel v&nbsp;sudě, tak Lašmanka dostávala polívku a&nbsp;kus chleba a&nbsp;zbytky od&nbsp;jídel, hrníček vypláchla a&nbsp;pak si&nbsp;do&nbsp;něj vyprosila čaj s&nbsp;rumem… A&nbsp;tak chodila zakutaná do&nbsp;svých sukní a&nbsp;šálů, které odložila ve&nbsp;starém soudě do&nbsp;kouta, jen když přišla letní horka, tu&nbsp;nosila záclony, a&nbsp;tak zamotaná do&nbsp;záclon jako bourec morušový a&nbsp;s&nbsp;nabarvenými tvářičkami chodila městem a&nbsp;ukláněla se&nbsp;pozdravům, které jí&nbsp;nikdo nedával, ale ona měla sebe samu za&nbsp;šlechtičnu a&nbsp;rozdávala nám klukům a&nbsp;každému, kdo ji&nbsp;oslovil, rozdávala svoje velkostatky, protože jí&nbsp;patřilo obrovské panství, větší než měl kníže Lichtenstein, a&nbsp;taky říkala, že&nbsp;má&nbsp;dvorů jen devadesát devět, protože jinak by&nbsp;musela císaři do&nbsp;Vídně posílat i&nbsp;svoje vojsko… A&nbsp;všichni kluci na&nbsp;ni&nbsp;pokřikovali Babo, hop na&nbsp;bejka! A&nbsp;ona jim nadávala parchantů a&nbsp;bránila tak ten svůj šlechtický titul, protože byla hraběnka… A&nbsp;spávala za&nbsp;letních nocí na&nbsp;lavičkách, když pršelo, tak spávala před soudem na&nbsp;otevřené verandě, spávala v&nbsp;kostele, a&nbsp;když býval mráz, tak spávala ve&nbsp;starém soudě pod knihovnou města Nymburka, tam spala zakutaná do&nbsp;svých hadrů a&nbsp;snila dál o&nbsp;tom, jak naloží se&nbsp;svými dvory a&nbsp;zámky, se&nbsp;svými lesy a&nbsp;rybníky, komu je&nbsp;rozdá. A&nbsp;tak jednou, když zestárla natolik, že&nbsp;nikdo nevěděl, kolik jí&nbsp;je&nbsp;let, když kráčela ulicemi a&nbsp;náměstím a&nbsp;dál šťastná a&nbsp;namalovaná brblala si&nbsp;svoje statky, aby nezapomněla ani jeden ten svůj zámek a&nbsp;dvůr, tak uhodil mráz a&nbsp;ona vešla do&nbsp;kostela sv.&nbsp;Jiljí a&nbsp;šťastna, že&nbsp;konečně ví, co&nbsp;jí&nbsp;všechno patří v&nbsp;tom jejím království, tak se&nbsp;stulila v&nbsp;kapli, která se&nbsp;nikdy neotvírala a&nbsp;kde teď bývají jesličky, tam se&nbsp;stulila do&nbsp;klubíčka, protože ten den byl velký mráz, a&nbsp;kostelník, když prošel setmělým chrámem, zamkl, stará Lašmanka tady zmrzla stočená do&nbsp;klubíčka a&nbsp;s&nbsp;nabarvenými tvářemi a&nbsp;šťastným úsměvem; takhle ji&nbsp;tady ráno našli. Panna Maria, ke&nbsp;které se&nbsp;chodívala modlit do&nbsp;chrámu svatého Jiljí, ta&nbsp;panna Maria ji&nbsp;vytáhla té&nbsp;mrazivé noci za&nbsp;sebou do&nbsp;nebe, do&nbsp;království, o&nbsp;kterém paní Lašmanová snila, posadila se&nbsp;do&nbsp;království chudých duchem a&nbsp;já ji&nbsp;často vídávám nikoliv v&nbsp;těch sukních a&nbsp;šálách, ale tak, jak chodila městečkem ovinutá záclonami a&nbsp;s&nbsp;nabarvenými tvářičkami a&nbsp;závojíčkem nevěsty, tak jak by&nbsp;vypadala stárnoucí Ofélie s&nbsp;něžnou krásou sněhu, a&nbsp;snila svůj sen o&nbsp;teskné svobodě a&nbsp;klaněla se&nbsp;vlídně a&nbsp;kynula ručkou svým poddaným…</span></p>
          <p class="chunk" data-nb-ref-number="4" data-nb-words="253" data-nb-chars="1483"><span class="idea" data-nb-ref-number="4" id="idea4" data-nb-words="253" data-nb-chars="1483">A&nbsp;ještě je&nbsp;tady Pepa Páclík, natěrač, který spadl ze&nbsp;železničního mostu tak nešťastně, že&nbsp;se&nbsp;zranil do&nbsp;hlavy, a&nbsp;pak už&nbsp;jsme jej znali, jenom jak chodil strašlivě rozdrbaný a&nbsp;zarostlý ve&nbsp;vysokých botách neustále rozšněrovaných a&nbsp;s&nbsp;houslemi, na&nbsp;které neustále hrál a&nbsp;vybíral peníze; a&nbsp;hrával Pepa Páclík tak hrozně, že&nbsp;lidé mu&nbsp;dávali peníze, jen aby nehrál. Pepa Páclík, který spával na&nbsp;opuštěných jatkách v&nbsp;Drahelicích, Pepa Páclík, který se&nbsp;považoval za&nbsp;virtuosa, když přišlo léto, tak zmizel z&nbsp;městečka, kde se&nbsp;zastavil čas, a&nbsp;odjížděl, jak říkal, do&nbsp;Karlových Varů na&nbsp;to&nbsp;svoje umělecké turné, kde hrával tak dlouho, než ho&nbsp;městská policie sbalila a&nbsp;šupem poslala zase nazpátek do&nbsp;Nymburka i&nbsp;s&nbsp;houslemi. A&nbsp;tak se&nbsp;stalo, že&nbsp;Pepa Páclík s&nbsp;houslemi na&nbsp;řídítkách kola dojel, vlastně chtěl dojet tam, kde koncertoval každý rok. Ale Pepa Páclík zapomněl, že&nbsp;Karlovy Vary jsou už&nbsp;v&nbsp;říši, a&nbsp;tak když přijel na&nbsp;hranice a&nbsp;dral se&nbsp;dál, byl zadržen, a&nbsp;hraniční policie, když se&nbsp;Pepa nechtěl vrátit, vzala hole a&nbsp;spráskali Pepu Páclíka tak, že&nbsp;byl samá modřina, avšak dál se&nbsp;dožadoval, aby mohl koncertovat na&nbsp;lázeňské kolonádě v&nbsp;Karlových Varech, a&nbsp;tak jej poslali z&nbsp;hranic nazpátek a&nbsp;označili Pepu Páclíka jako Trottel von Neuenburg. A&nbsp;pak přivítal Pepa Páclík příchod Rudé armády, že&nbsp;se&nbsp;zase svobodně mohl vydat na&nbsp;bicyklu a&nbsp;s&nbsp;houslemi na&nbsp;řídítkách do&nbsp;svobodných Karlových Var… Umřel pak v&nbsp;Rožďalovicích, a&nbsp;tak z&nbsp;městečka odešla další figurka, která ozvláštňovala a&nbsp;zpestřovala život v&nbsp;městě…</span></p>
          <p class="chunk" data-nb-ref-number="5" data-nb-words="269" data-nb-chars="1614"><span class="idea" data-nb-ref-number="5" id="idea5" data-nb-words="269" data-nb-chars="1614">A&nbsp;kdepak skončil Kašpar, ten pomatený mladík, který zametal ulice a&nbsp;neustále se&nbsp;usmíval, a&nbsp;když udělal několik kroků, tak si&nbsp;povyskočil a&nbsp;jeho chůze mívala takový tik, hodil paty dozadu a&nbsp;vykřikl O-o-o-o! Zametal a&nbsp;obveseloval lidi tou svou obrovskou hlavou se&nbsp;šimlatými vlasy, růžovou masitou tváří s&nbsp;bílými brvami a&nbsp;řasami, a&nbsp;měl výraz jedné z&nbsp;těch figur pomatených a&nbsp;blažených z&nbsp;tympanonů katolických chrámů… Kdepak asi je&nbsp;ten Kašpar, který měl krásné udivené oči, jejichž panenky byly jakoby přišité k&nbsp;hornímu víčku, takže vypadal jako křesťanský mystik… Kampak se&nbsp;poděl? Ten Kašpar, který číhal, když pan Marysko kráčel z&nbsp;nádraží a&nbsp;nesl to&nbsp;svoje cello, aby mu&nbsp;je&nbsp;nesl až&nbsp;k&nbsp;vodárenské věži, kde Marysko bydlel… kampak se&nbsp;poděl? Kampak odešel ten, který za&nbsp;protektorátu, když uviděl pana hejtmana Oumrta, držel koště, jako by&nbsp;vzdával panu hejtmanovi vojenskou poctu, a&nbsp;zvedl paži a&nbsp;zakřičel Heil Hitler! A, pane hejtmane, dejte mi&nbsp;cigaretu… A&nbsp;pan hejtman mu&nbsp;vždycky tu&nbsp;cigaretu dal a&nbsp;třepal ručkou a&nbsp;uháněl na&nbsp;hejtmanství… Kdepak je&nbsp;ten Kašpar? Ten, se&nbsp;kterým jsem několikrát jel do&nbsp;Prahy a&nbsp;tam jsme navštívili jeho tetu, bohatou dámu bydlící v&nbsp;šesti pokojích, kam jsme vtrhli vždycky nevhod, protože dáma bývala ještě v&nbsp;posteli, ale Kašpara přivítala jako svého synovce a&nbsp;pak v&nbsp;župánku nás hostila koňakem v&nbsp;přepychovém secesním pokoji a&nbsp;děkovala mi, že&nbsp;kamarádím s&nbsp;Kašparem… Zdravíčko! To&nbsp;býval Kašparův pozdrav, za&nbsp;den říkaný každému, kdo se&nbsp;na&nbsp;něj zadíval, když blažený zametal nymburské ulice, protože se&nbsp;na&nbsp;nic jiného nehodil, než zametat ulice, a&nbsp;lidé jej měli rádi a&nbsp;dávali mu&nbsp;cigarety… Kampak se&nbsp;poděl?</span></p>
          <p class="chunk" data-nb-ref-number="6" data-nb-words="401" data-nb-chars="2324"><span class="idea" data-nb-ref-number="6" id="idea6" data-nb-words="401" data-nb-chars="2324">A&nbsp;jakpak umřela Mařenka, ta&nbsp;figurka, která se&nbsp;svými rodiči přijížděla každý den na&nbsp;náměstí s&nbsp;vozíčkem, jehož sajtničky se&nbsp;držela, ona z&nbsp;jedné strany vozíku a&nbsp;její maminka z&nbsp;druhé strany, a&nbsp;vojkou táhl vozík její tatínek, aby pak rozložili na&nbsp;desku na&nbsp;vozíčku všechno to&nbsp;svoje zboží, to&nbsp;šitíčko, barevné, tenké papírové špulky, na&nbsp;kterých byly namotané nitě všech barev, a&nbsp;někdy taky mívali na&nbsp;vozíku i&nbsp;laciné krajky, a&nbsp;tak tady prodávali a&nbsp;lidé kupovali jen proto, že&nbsp;věděli, že&nbsp;tahle rodina je&nbsp;neškodná a&nbsp;že prodávají s&nbsp;ohromnou vážností a&nbsp;berou s&nbsp;sebou svou dcerku, taky jako Kašpar po&nbsp;spále, která jí&nbsp;spálila skoro všechny vlasy i&nbsp;obočí a&nbsp;řasy, vypadala, jako by&nbsp;přežila velký požár, i&nbsp;její tvář vypadala jak vyjevená loutka, panenka, které strhli vlasy… Tak někdy, když přicházel od&nbsp;vody průvan, vítr zničehonic zadul a&nbsp;celá ta&nbsp;rodina sbírala ty&nbsp;svoje rozváté hedvábné nitě po&nbsp;náměstí, někdy se&nbsp;zvedly i&nbsp;ty krajky a&nbsp;mocným cikcak pohybem zmizely ty&nbsp;krajky přes mariánský sloup až&nbsp;tam někde na&nbsp;druhé straně v&nbsp;průjezdu hotelu Na&nbsp;knížecí… Kampak se&nbsp;poděla tahle Mařenka, na&nbsp;kterou kluci i&nbsp;já jsme křičívali Máňo, co&nbsp;ráda jíš? A&nbsp;ona jako by&nbsp;procitla z&nbsp;té své strnulosti a&nbsp;udiveného upřeného pohledu a&nbsp;křičela radostně: Knedlíky knedlíky knedlíky! A&nbsp;usmívala se&nbsp;a&nbsp;obě ruce měla dlaněmi opřené o&nbsp;desku, na&nbsp;které bylo rozložené to&nbsp;šitíčko, a&nbsp;dál byla v&nbsp;pozoru; kdyby někdo přišel, tak by&nbsp;mu&nbsp;nabídla to&nbsp;svoje zboží… Když býval šestkrát do&nbsp;roka v&nbsp;Nymburce jarmark, Mařenka se&nbsp;svými rodiči tady nerozložila ten svůj pojízdný krámek, děsili se&nbsp;té&nbsp;hrozné konkurence, těch stovek plátěných bud postavených přes noc na&nbsp;náměstí… Mívala tahle rodina ráda ty&nbsp;chvíle na&nbsp;náměstí, kdy tady nikdo jiný neprodával než jen a&nbsp;jen oni, milovali to&nbsp;rozlehlé náměstí, kde se&nbsp;procházeli nebo chodili na&nbsp;nákup jen lidé, které znali, kdežto o&nbsp;jarmarcích přicházely do&nbsp;městečka proudy lidí z&nbsp;venkova, a&nbsp;to nebylo pro ně… Tady také by&nbsp;zaniklo pokřikování kluků Máňo, co&nbsp;ráda jíš? A&nbsp;zanikl by&nbsp;ten radostný křik a&nbsp;volání Mařenky: Knedlíky knedlíky knedlíky… A&nbsp;po poledni vždycky složili to&nbsp;svoje šitíčko do&nbsp;útrob vozíku a&nbsp;zase se&nbsp;vraceli tam někam k&nbsp;vodárně. U&nbsp;vojky tatínek a&nbsp;Mařenka držící se&nbsp;čela vozíku, protože Mařenka by&nbsp;netrefila domů, museli ji&nbsp;vodit… Kampak se&nbsp;poděla Mařenka, ti&nbsp;její rodiče, kampak se&nbsp;poděl ten starý vozík s&nbsp;ohmatanou vojkou?…</span></p>
          <p class="chunk" data-nb-ref-number="7" data-nb-words="160" data-nb-chars="910"><span class="idea" data-nb-ref-number="7" id="idea7" data-nb-words="160" data-nb-chars="910">Kampak se&nbsp;poděl Nekola, zadumaný chlapec, který ani nechodil do&nbsp;školy, ale naučil se&nbsp;znát hodiny, a&nbsp;tak sedával na&nbsp;Zálabí před domem a&nbsp;díval se&nbsp;na&nbsp;svoje náramkové hodinky, upřeně se&nbsp;díval, jak tiká vteřinová ručička, a&nbsp;tak sedával a&nbsp;dvěma prsty objímal náramkové velké hodinky, aby mu&nbsp;čas neutekl, pevně držel ty&nbsp;hodinky a&nbsp;vteřinová ručička jej uváděla v&nbsp;trvalý úžas celá léta, takže neměl čas se&nbsp;ani vyučit zahradníkem, protože i&nbsp;tady se&nbsp;nemohl odtrhnout od&nbsp;tikající vteřinové ručičky a&nbsp;usedal a&nbsp;dál sledoval, jak na&nbsp;jeho ruce mu&nbsp;ubíhá čas… I&nbsp;když kráčel, tak vrážel do&nbsp;lidí, protože i&nbsp;při chůzi se&nbsp;musel dívat na&nbsp;ty&nbsp;svoje hodinky, a&nbsp;tak jej nakonec dali do&nbsp;ústavu a&nbsp;tady dosyta s&nbsp;ohromně vážnou tváří sledoval vteřinovou ručičku tak dlouho, až&nbsp;v&nbsp;ústavu umřel, ale hodinová i&nbsp;malá vteřinová ručička tikaly dál, dokud je&nbsp;pohánělo pero. Kampak se&nbsp;poděl ten Nekola, který se&nbsp;chtěl dostat do&nbsp;srdce samotného času?</span></p>
          <p class="chunk" data-nb-ref-number="8" data-nb-words="396" data-nb-chars="2325"><span class="idea" data-nb-ref-number="8" id="idea8" data-nb-words="396" data-nb-chars="2325">Kampak se&nbsp;poděl pomatený hostinský ze&nbsp;Skrchleb Robinson? Ten, který se&nbsp;dovedl postrojit tak jako Robin Hood, tak jako Kožená punčocha, tak jako Buffalo Bill? Když se&nbsp;s&nbsp;holí procházel městečkem, tak to&nbsp;bylo jako příchod komediantů z&nbsp;Prodané nevěsty. Hrozitánsky vážný a&nbsp;pomalovaný dospělý muž v&nbsp;pestrých šatech a&nbsp;s&nbsp;klobouky s&nbsp;frajerským pérem anebo s&nbsp;koženou čepicí vzadu ozdobenou visícím liščím ohonem… Co&nbsp;bylo v&nbsp;té hlavě, jaký byl důvod té&nbsp;jeho potřeby takto probudit pozornost, takhle si&nbsp;vynucovat u&nbsp;sebe i&nbsp;u&nbsp;diváků to, že&nbsp;je&nbsp;jedničkou, která se&nbsp;prochází městem a&nbsp;zničehonic napřáhne tu&nbsp;svou hůl, zalící a&nbsp;zmáčkne neexistující kohoutek a&nbsp;vypálí smrtelnou střelu? A&nbsp;zatímco jeho manželka dál vedla tu&nbsp;jejich hospodu, protože její muž by&nbsp;všechno v&nbsp;šenku vypil, on&nbsp;kráčel silnicemi takto vyšňořen, zaléhal do&nbsp;bojové pozice pěšáků do&nbsp;příkopu a&nbsp;s&nbsp;holí opřenou o&nbsp;pangejt ostřeloval vážně jedoucí cyklisty, náhodné chodce, střílel do&nbsp;jedoucích aut… A&nbsp;tak se&nbsp;zase stalo, že&nbsp;když pan okresní hejtman jel s&nbsp;německým gauleitrem na&nbsp;obrlandrat do&nbsp;Kolína, tak v&nbsp;příkopě ležel Robinson a&nbsp;střílel z&nbsp;hole na&nbsp;jedoucí říšské auto a&nbsp;gauleiter nařídil zastavit a&nbsp;osobně sestoupil až&nbsp;tam, kde ležel a&nbsp;dál střílel z&nbsp;hole Robinson, a&nbsp;když se&nbsp;ptal pana hejtmana Was ist das?, tak pan hejtman řekl… Das ist ein Trottel von Neuenburg, a&nbsp;gauleiter nastoupil a&nbsp;jeli dál a&nbsp;v&nbsp;Kolíně nařídil gauleiter, že&nbsp;hejtman o&nbsp;tom trotlu von Neuenburg musí sepsat zprávu a&nbsp;podat hlášení. Kampak se&nbsp;poděl ten Robin Hood kombinovaný s&nbsp;Buffalo Billem a&nbsp;tatínkem Vinnetoua Koženou punčochou?&nbsp;– Vlastně i&nbsp;strýc Pepin, když jsme tak jednou pili kořaličku a&nbsp;vydali jsme se&nbsp;rozjaření do&nbsp;městečka, tak strýc Pepin tančil na&nbsp;mostě a&nbsp;s&nbsp;roztaženýma rukama letěl vstříc jedoucím autům a&nbsp;nemohl se&nbsp;nadít za&nbsp;toho protektorátu v&nbsp;houstnoucím soumraku, kdy už&nbsp;svítila světla, že&nbsp;z&nbsp;jednoho auta vyskáčou říšští vojáci a&nbsp;důstojník zařve na&nbsp;strýce Pepina Was ist denn? A&nbsp;strýc Pepin byl zděšen a&nbsp;koktal a&nbsp;já jsem přistoupil a&nbsp;prosil za&nbsp;odpuštění, že&nbsp;strýc Pepin byl raněn v&nbsp;první světové válce do&nbsp;hlavy… A&nbsp;důstojník řekl… Ach so, ein Trottel?, a&nbsp;já opakoval Ein Trottel von Neuenburg… a&nbsp;říšští vojáci naskákali do&nbsp;aut a&nbsp;strýc Pepin pak nadšeně vyprávěl, že&nbsp;ho&nbsp;zastavili samotní říšští vojáci a&nbsp;vzdávali mu&nbsp;počestnost a&nbsp;salutovali mu, jako by&nbsp;Pepin byl jejich velitel Aufenberg a&nbsp;Dankel…</span></p>
          <p class="chunk" data-nb-ref-number="9" data-nb-words="709" data-nb-chars="4063"><span class="idea" data-nb-ref-number="9" id="idea9" data-nb-words="709" data-nb-chars="4063">Kampak se&nbsp;poděl Vincíček Ryků, panoptikální loutka, kterou jsem potkával na&nbsp;mostě přes Labe více než čtvrt století, chlapec bohatého pana Ryka, majitele realit a&nbsp;domů a&nbsp;předsedy pivovaru, kterému se&nbsp;narodil Vincek už&nbsp;tak, jakým byl a&nbsp;jak o&nbsp;něm vyprávěl pan Otec, že&nbsp;s&nbsp;nimi chodil do&nbsp;školy jen do&nbsp;třetí třídy… Pak ho&nbsp;raději vychovávaly jeho chůva a&nbsp;maminka a&nbsp;teta v&nbsp;zámečku u&nbsp;starého Labe na&nbsp;Zálabí… Ještě ve&nbsp;třetí třídě pro Vincka tři a&nbsp;pět bylo dva­náct, a&nbsp;i&nbsp;když byl bit rákoskou, dokonce spolužáci se&nbsp;s&nbsp;velkou chutí vystřídali v&nbsp;bití rákoskou, tak pro Vincíčka pořád dál až&nbsp;do&nbsp;věčnosti tři a&nbsp;pět bylo dvanáct… A&nbsp;tak Vincíček chodil krásně oblečený v&nbsp;matroských šatech ze&nbsp;Zálabí do&nbsp;města, kde bydlel v&nbsp;domě, v&nbsp;němž dole byla hospoda U&nbsp;pana Vejvody, který dělal z&nbsp;poražených koz dršťkovou polévku a&nbsp;míval z&nbsp;koz i&nbsp;klobásy, dokonce i&nbsp;párky… a&nbsp;tam v&nbsp;prvním patře bydlel Vincíček se&nbsp;svou maminkou a&nbsp;tetou, a&nbsp;býval plachý a&nbsp;rád odhrnoval záclonu a&nbsp;díval se&nbsp;na&nbsp;živou ulici a&nbsp;byl soustředěný a&nbsp;nic mu&nbsp;neušlo do&nbsp;té&nbsp;doby, než kluci přešli na&nbsp;druhý chodník a&nbsp;zahrozili mu&nbsp;pěstí. A&nbsp;Vincíček se&nbsp;stáhl, jen záclona se&nbsp;pohybovala a&nbsp;Vincíček se&nbsp;dál díval na&nbsp;živou hlavní třídu městečka, aby za&nbsp;chvíli opět odhrnul záclonu, a&nbsp;když bylo pěkně, tak se&nbsp;stáhl a&nbsp;provinile se&nbsp;usmíval a&nbsp;díval se&nbsp;zase přes záclonu… A&nbsp;pak už&nbsp;jsem potkával Vincíčka dospělého, vždycky oblečeného nikoliv podle poslední módy, ale podle módy starého Rakouska, vždycky měl vestu s&nbsp;řetízkem a&nbsp;kabátek a&nbsp;vždycky lehce nasazený klobouk, v&nbsp;létě slamáček, a&nbsp;kráčel nejistě a&nbsp;provinile se&nbsp;usmíval a&nbsp;chodil pro Národní politiku, kterou odebíral u&nbsp;Hálů, a&nbsp;kluci, z&nbsp;nichž se&nbsp;stali už&nbsp;taky dospělí lidé, stáli na&nbsp;rohu náměstí a&nbsp;hlasitě, tak aby to&nbsp;slyšel Vincíček, řekli… Už&nbsp;jde! A&nbsp;když šli těsně vedle Vincíčka, tak řekli Kam jdeš? A&nbsp;to byl čas Vincíčka, kdy se&nbsp;bál a&nbsp;měl strach, že&nbsp;opět ho&nbsp;ti&nbsp;jeho bývalí spolužáci natáhnou na&nbsp;lavici a&nbsp;vysázejí mu&nbsp;rákoskou a&nbsp;zase se&nbsp;ho&nbsp;budou ptát: Kolik je&nbsp;pět a&nbsp;osm? A&nbsp;tak krásně oblečený Vincíček kráčel nejistě, a&nbsp;ta jeho cesta jen o&nbsp;několik domů k&nbsp;náměstí a&nbsp;pak na&nbsp;náměstí několik domů k&nbsp;panu Hálovi, to&nbsp;bylo pro Vincíčka největší dobrodružství, a&nbsp;taky tak šel, pomalu, jako by&nbsp;dobýval tohle městečko, na&nbsp;každém rohu se&nbsp;zastavil a&nbsp;vystrčil hlavu, a&nbsp;ano! byli tam ti&nbsp;jeho spolužáci a&nbsp;dávali si&nbsp;smluvený signál… Už&nbsp;jde! A&nbsp;Vincíček oddychoval a&nbsp;nastrojený s&nbsp;tváří člověka oslněného velikým štěstím kráčel dál a&nbsp;neohroženě vystavoval svůj život nebytí, protože jeho bývalí spolužáci kráčeli a&nbsp;míjeli jej, a&nbsp;vždycky se&nbsp;ho&nbsp;tajemně optali… Kam jdeš? Ale největší dobrodružství zažíval Vincíček od&nbsp;jara do&nbsp;podzimku, když bydlel na&nbsp;Zálabí, v&nbsp;té tajemné vilce, která vypadala jako ze&nbsp;Salcburku, s&nbsp;věžičkami a&nbsp;vyřezávanými trámy a&nbsp;dekorativními verandami… Dvě hodiny se&nbsp;Vincíček oblékal, a&nbsp;když vyšel úzkou cestičkou podle starého Labe a&nbsp;došel na&nbsp;most, tak jak se&nbsp;ten most před ním zužoval, tak se&nbsp;zužoval i&nbsp;Vincíček, oddychoval a&nbsp;měl dojem, že&nbsp;ho&nbsp;jeho spolužáci, přestrojení za&nbsp;obyčejné chodce, hodí do&nbsp;Labe, že&nbsp;ho&nbsp;zabijí… ale Vincíček byl odhodlaný, že&nbsp;musí pro Národní politiku k&nbsp;panu Hálovi na&nbsp;náměstí přes most, na&nbsp;kterém pokaždé zažíval své spolužáky, kterak ho&nbsp;ženou tak, aby sám skočil do&nbsp;řeky, a&nbsp;volají všichni sborem: Kam jdeš? A&nbsp;cestou nazpátek zažíval Vincíček na&nbsp;mostě ten samý děs a&nbsp;hrůzu, kterak jeho spolužáci ho&nbsp;házejí přes zábradlí do&nbsp;studených vod… Kampak se&nbsp;poděl tento Vincíček, pro kterého vrcholem bylo celé odpoledne a&nbsp;večer si&nbsp;číst Národní politiku… Vincíček, když umřela jeho maminka, tak holí tloukl svou nebohou tetičku, protože Vincíček nedovedl pochopit, že&nbsp;je&nbsp;nová epocha, že&nbsp;přestaly vycházet ty&nbsp;noviny, ve&nbsp;kterých si&nbsp;tak rád četl, a&nbsp;tak už&nbsp;nechodil pro noviny, protože už&nbsp;nevycházela nejen Národní politika, ale nevycházeli už&nbsp;před trafiku ani nezaměstnaní jeho bývalí spolužáci, a&nbsp;tak Vincíček osiřel a&nbsp;pomátl se&nbsp;a&nbsp;dali ho&nbsp;do&nbsp;Rožďalovic do&nbsp;ústavu, už&nbsp;neoblečeného, protože když nečetl Národní politiku, tak Vincíček už&nbsp;neměl důvod se&nbsp;strojit dvě hodiny, a&nbsp;tak v&nbsp;ústavních šatech umřel v&nbsp;Rožďalovicích… Kampak se&nbsp;poděl ten jeho usměvavý a&nbsp;ustrašený duch?</span></p>
          <p class="chunk" data-nb-ref-number="10" data-nb-words="396" data-nb-chars="2276"><span class="idea" data-nb-ref-number="10" id="idea10" data-nb-words="396" data-nb-chars="2276">Kampak se&nbsp;ale poděl i&nbsp;Oskárek Rehrů, kterého jsem potkával na&nbsp;mostě přes řeku vždycky spěchajícího, vždycky v&nbsp;dlouhém židovském kaftanu, vždycky lehce prskajícího a&nbsp;se zrcátkem v&nbsp;prstech, ne&nbsp;aby viděl svůj poďobaný, jakoby do&nbsp;krve odřený obli­čej, ale aby viděl za&nbsp;sebe, aby viděl, jestli nějaká ruka se&nbsp;po&nbsp;něm nevztahuje? A&nbsp;který, když jsem ho&nbsp;potkal, tak i&nbsp;mně jako každému řekl… Pět minut bejt chytrej. Kampak se&nbsp;poděl ten Oskárek, který tam, jak bydlel, v&nbsp;barokním stavení, tam, kde se&nbsp;vzadu svažovala louka k&nbsp;tůním starého Labe, zul zářivé vysoké boty, když bylo pěkně, a&nbsp;s&nbsp;vyhrnutými nohavicemi stál ve&nbsp;vodě, ruce za&nbsp;zády, a&nbsp;přemýšlel o&nbsp;tom, že&nbsp;stačí bejt pět minut chytrej a&nbsp;budou milióny, milióny, milióny, milióny… Oskárek, který byl z&nbsp;židovské rodiny Rehrů, co&nbsp;obchodovali s&nbsp;kůžemi a&nbsp;měli krám pod podloubím na&nbsp;náměstí, který zaplavoval náměstí vůní hnijících stažených kůží, ten Oskárek stával někdy u&nbsp;sloupu podloubí, mnul a&nbsp;luskal prsty a&nbsp;opakoval si… milióny, milióny, milióny… ale, Bejt pět minut chytrej! Říkali o&nbsp;něm, že&nbsp;kdysi uměl pět řečí, že&nbsp;kdysi býval i&nbsp;v&nbsp;Americe, a&nbsp;zbláznil se&nbsp;právě proto, že&nbsp;neuměl bejt pět minut chytrej! A&nbsp;nás kluky zajímal jednak tím zpětným zrcátkem, bez kterého nevyšel do&nbsp;ulic městečka, a&nbsp;hlavně tím, že&nbsp;když dostal peníze, tak si&nbsp;koupil u&nbsp;pana Vejvody padesát párků a&nbsp;odložil zrcátko a&nbsp;tam u&nbsp;barokního stavení s&nbsp;černou střechou, tam u&nbsp;starého Labe, kde se&nbsp;táhla ohromná a&nbsp;vysoká zeď, za&nbsp;kterou byla ta&nbsp;krásná vilka, kde bydlel Vincíček Ryků… tak tam snědl Oskárek Rehrů těch padesát párků bez chleba a&nbsp;potom dostal žízeň a&nbsp;Křesálek roztáčel ohromné litinové kolo pumpy a&nbsp;Oskárek tam byl v&nbsp;předklonu a&nbsp;pil půllitr vody za&nbsp;půllitrem, deset litrů vody vypil a&nbsp;ještě měl málo… To&nbsp;kluky ohromovalo… A&nbsp;pak, když přišli Němci, tak za&nbsp;čas i&nbsp;jim Oskárek Rehrů vadil, ne&nbsp;že&nbsp;je&nbsp;pomatený, ale že&nbsp;je&nbsp;žid, a&nbsp;tak jako ostatní nymburští židé i&nbsp;Oskárek Rehrů byl zplynován někde v&nbsp;Polsku, Oskárek, který dobře věděl, proč měl zpětné maličké kulaté a&nbsp;okrouhlé zrcátko, dobře věděl už&nbsp;tenkrát, že&nbsp;nějaká ruka po&nbsp;něm drapne a&nbsp;zatřepe jím jako králíkem… Říkali, že&nbsp;když Oskárka nakládali, tak se&nbsp;díval zpětným zrcátkem za&nbsp;sebe, ale vyrazili mu&nbsp;kolbou i&nbsp;to zrcátko a&nbsp;Oskárek věděl, že&nbsp;bez zpětného zrcátka je&nbsp;ztracený… Kampak se&nbsp;poděl Oskárek Rehrů?</span></p>
          <p class="chunk" data-nb-ref-number="11" data-nb-words="197" data-nb-chars="1201"><span class="idea" data-nb-ref-number="11" id="idea11" data-nb-words="197" data-nb-chars="1201">Kampak ale zmizela i&nbsp;ta obrovská ženská, ta&nbsp;ženská, která vypadala jako přestrojený chlap a&nbsp;která přicházela do&nbsp;městečka zvěstovat, že&nbsp;co&nbsp;nevidět se&nbsp;zastaví čas nejen v&nbsp;tomto městečku, ale vůbec že&nbsp;přišel čas, kdy vzplanou veliké poslední bitvy a&nbsp;přijde Ježíš a&nbsp;bude soudit lidi před věčnou stolicí samotného Boha? Kdepak asi je&nbsp;ta&nbsp;ženská, která vypadala jako přestrojený chlap a&nbsp;která přicházela do&nbsp;městečka vždycky s&nbsp;velikým praporem, kráčela jako v&nbsp;čele ohromných neviditelných vojsk a&nbsp;mávala tím praporem jako zvěstovatelka soumraku národů a&nbsp;lidí, ženská, před kterou se&nbsp;polekala i&nbsp;německá komandatura, která sídlila naproti soudu v&nbsp;domě, na&nbsp;kterém bylo na&nbsp;zdi vyryto „Okny vcházej zdraví a&nbsp;dveřmi dobrá vůle“, a&nbsp;tady v&nbsp;tom třípatrovém domě byli vojáci a&nbsp;němečtí úředníci a&nbsp;ta ohromná ženská, která vypadala přísně jak přestrojený chlap, došla za&nbsp;protektorátu až&nbsp;sem s&nbsp;tím svým praporem na&nbsp;dlouhé žerdi, a&nbsp;když se&nbsp;otevřela okna, volala Pojďte ven, zbrojnoši, pojďte ven, žoldáci, poslední bitva vzplála, poslední bitva je&nbsp;přede dveřmi… Kampak se&nbsp;poděla ta&nbsp;ohromná ženská s&nbsp;tím svým praporem, který když jej nesla, tak vlál, a&nbsp;když se&nbsp;zastavila, tak ji&nbsp;celou přikryl, kampak se&nbsp;poděla tahle ženská?</span></p>
          <p class="chunk" data-nb-ref-number="12" data-nb-words="262" data-nb-chars="1553"><span class="idea" data-nb-ref-number="12" id="idea12" data-nb-words="262" data-nb-chars="1553">Kampak se&nbsp;ale poděl Rychlík, profesor matematiky, který se&nbsp;pomátl nad problémy zrychleného času, takže ohromnou rychlostí a&nbsp;v&nbsp;předklonu se&nbsp;pohyboval nejen ulicemi městečka, kde se&nbsp;zastavil i&nbsp;ten zrychlený čas, ale Rychlík tak zrychleně kráčíval silnicemi a&nbsp;mezi vesnicemi a&nbsp;lesními cestami, kráčel vychrtlý a&nbsp;s&nbsp;bradičkou, a&nbsp;za ním, jako by&nbsp;ho&nbsp;nikdy nemohla dohonit a&nbsp;ani mu&nbsp;stačit, kráčela tou samou rychlostí jeho sestřička, taky už&nbsp;pomatená, vždycky s&nbsp;deštníčkem, kdyby pršelo, a&nbsp;vždycky v&nbsp;kloboučku se&nbsp;zahrádkou umělých květin a&nbsp;ovoce, s&nbsp;tou rychlostí jí&nbsp;ten klobouček padal a&nbsp;ona měla ještě čas ťafkou si&nbsp;klobouček připlácnout a&nbsp;letět dál, aby jí&nbsp;její bratříček nezmizel…, a&nbsp;za nimi s&nbsp;vyraženým jazykem běžel maličký pes, běžel rychle, ale ti&nbsp;jeho dva páni bývali vždycky o&nbsp;dva metry před ním, a&nbsp;tenhle přízrak jako spřažená kola lokomotivy se&nbsp;mihnul a&nbsp;už se&nbsp;vzdaloval ulicemi a&nbsp;silnicí i&nbsp;lesními cestami, a&nbsp;všichni občané litovali toho psíčka, který, když se&nbsp;vraceli z&nbsp;těch svých patnácti kilometrů denně nazpátek do&nbsp;městečka, už&nbsp;se&nbsp;motal a&nbsp;packal, avšak ty&nbsp;zdvíhající se&nbsp;podrážky střevíců před ním mu&nbsp;dodávaly další sílu, obnovovaly ty&nbsp;vzdalující se&nbsp;botičky a&nbsp;boty sílu, aby došel, aby doběhl tam, kde se&nbsp;zasunul tento průvod dvou lidí a&nbsp;jednoho zvířátka, tento průvod tří bytostí, které zrychlovaly život v&nbsp;městečku, ve&nbsp;kterém se&nbsp;zastavil i&nbsp;ten rovnoměrně zrychlený čas… Kampak zmizel ten přízračný průvod? Tolik bych si&nbsp;přál, aby ožili a&nbsp;zase se&nbsp;mohli pohybovat tak, jak se&nbsp;pohybovali, a&nbsp;já bych byl velice poctěn tím, že&nbsp;bych byl jedním z&nbsp;nich…</span></p>
          <p class="chunk" data-nb-ref-number="13" data-nb-words="1145" data-nb-chars="6207"><span class="idea" data-nb-ref-number="13" id="idea13" data-nb-words="1145" data-nb-chars="6207">Nikdy jsem ale nechápal život a&nbsp;práci pana Růžičky. Moje matka ráda vyprávěla, že&nbsp;když chodila do&nbsp;obecné školy, tak v&nbsp;první třídě se&nbsp;učitelka vyptávala, čím je&nbsp;tatínek jejích žákyň. A&nbsp;každá dívenka řekla po&nbsp;pravdě, a&nbsp;jedna po&nbsp;pravdě řekla… Můj tatínek je&nbsp;sračkař. A&nbsp;pan Růžička byl také sračkař, celý svůj život vynášel v&nbsp;kbelících záchody lidem, a&nbsp;tak každý ten dům v&nbsp;Nymburce, odkud ve&nbsp;dvou kbelících vynášel sračky a&nbsp;lil je&nbsp;do&nbsp;lejty, každý ten dům pan Růžička vnímal jen podle kbelíků sraček. A&nbsp;tak nakonec odhadoval i&nbsp;občany, zda mají ve&nbsp;svých útrobách půl kbelíku nebo celý kbelík sraček. A&nbsp;od těch kbelíků pan Růžička pil a&nbsp;stal se&nbsp;tím vynášením kbelíků opilcem. Teprve odstupem času jsem uzřel, že&nbsp;vlastně pan Růžička byl tak něco jako kněz, jako ten, který zpovídá věřící, a&nbsp;mně, když jsem chodil ke&nbsp;zpovědi a&nbsp;vyříkával jsem svoje hříchy, které jsem si&nbsp;musel napsat tak, jako moje maminka si&nbsp;vždycky, než šla nakoupit, musela všechno napsat, aby na&nbsp;nic nezapomněla, a&nbsp;když jsem přečetl ty&nbsp;svoje hříchy do&nbsp;naslouchajícího ucha katechety Nikla, který seděl v&nbsp;besídce zamřížované laťkovím, a&nbsp;když jsem se&nbsp;vyzpovídal, vždycky se&nbsp;mně zjevil pan Růžička, který vynášel kbelíky sraček, a&nbsp;i pan děkan Nikl, kterému jsem řekl ty&nbsp;svoje dětské hříchy, mi&nbsp;připadal taky jako pan Růžička… A&nbsp;tak pan Růžička býval z&nbsp;té své bohulibé a&nbsp;nutné práce opilý, někdy pil už&nbsp;před tou prací, a&nbsp;tak se&nbsp;často stávalo, že&nbsp;uprostřed té&nbsp;své práce, když ze&nbsp;dvorka nesl ty&nbsp;tyranské kbelíky, na&nbsp;chodbě uklouzl a&nbsp;upadl, roztáhl se&nbsp;na&nbsp;potřísněné chodbě a&nbsp;ležel tam na&nbsp;břiše s&nbsp;rukama v&nbsp;rozlitých sračkách a&nbsp;ještě přitom filozofoval, tak jak mu&nbsp;docházela představa toho jeho téměř kněžského údělu. A&nbsp;tak jsem jej viděl před hospodou Na&nbsp;jesenické rychtě, a&nbsp;pan Růžička, který se&nbsp;před chvílí zvedl z&nbsp;chodby, kde upadl, tam stál a&nbsp;ukazoval lidem své ruce a&nbsp;šaty a&nbsp;kolena a&nbsp;dumal hlasitě… Lidé to&nbsp;naserou a&nbsp;já abych to&nbsp;za&nbsp;ně&nbsp;vynášel… A&nbsp;byl oslněn tím poznáním, lidé ale nechápali to, co&nbsp;říkal, a&nbsp;prchali od&nbsp;něj, protože strašlivě smrděl… A&nbsp;já jsem jako chlapec míval pocit, když jsem byl na&nbsp;faře a&nbsp;když jsem potkával pana děkana a&nbsp;když jsem byl ve&nbsp;škole na&nbsp;katolickém náboženství, tak jsem cítil, že&nbsp;i&nbsp;z&nbsp;těch zpovědí je&nbsp;pan děkan cítit sračkami, protože já&nbsp;jsem lidské hříchy považoval za&nbsp;sračky a&nbsp;před zpovědí jsem se&nbsp;strachy někdy i&nbsp;podělal. Ale to&nbsp;by&nbsp;nebyl ten život pana Růžičky, protože tím pitím míval vidění, a&nbsp;když se&nbsp;vracel do&nbsp;svého domku opilý a&nbsp;když se&nbsp;převlékl, tak pořád byl cítit tou svou prací a&nbsp;celý jeho dům voněl. A&nbsp;jeho žena ho&nbsp;prosila, aby otevřel okna a&nbsp;aby vynesl peřiny na&nbsp;čerstvý vzduch, a&nbsp;pan Růžička, když jeho žena odešla, naložil peřiny na&nbsp;trakař a&nbsp;vyjel s&nbsp;nimi do&nbsp;deště, a&nbsp;jak vezl ty&nbsp;svoje peřiny, tak zvyšoval rychlost, ale tomu zápachu nemohl ujet, protože ten jel pořád s&nbsp;ním, i&nbsp;když lil déšť… A&nbsp;když dostal úkol od&nbsp;své ženy, aby koupil chleba, tak mu&nbsp;bylo líto brát ten boží dar do&nbsp;svých pořád tou prací vonících rukou, a&nbsp;tak jsme jej jako chlapci vídali, jak dlaní, jako kluci, když ženou obruč, kutálel bochník chleba po&nbsp;zábradlí kamenného mostu a&nbsp;kluci na&nbsp;něj pokřikovali, protože nikdo nevěděl, proč vlastně pan Růžička vyváží peřiny na&nbsp;trakaři a&nbsp;proč kuláčí chleba po&nbsp;zabradlí mostu… A&nbsp;když bylo léto a&nbsp;občané a&nbsp;jejich děti se&nbsp;koupali u&nbsp;náplavky, tak pan Růžička vyváděl svoje kozy a&nbsp;nahnal je&nbsp;mezi koupající se, a&nbsp;ty kozy smrděly a&nbsp;pan Růžička si&nbsp;vyhrnul nohavice a&nbsp;rejžákem drhnul ty&nbsp;kozy, a&nbsp;chlupy a&nbsp;bobky a&nbsp;ten zápach koz zvolna tekly tam, kde se&nbsp;v&nbsp;podvečer koupali lidé, a&nbsp;pan Šuha na&nbsp;pana Růžičku křičel a&nbsp;pan Růžička zase křičel na&nbsp;pana Šuhu, že&nbsp;smrad z&nbsp;jeho koz je&nbsp;daleko menší než z&nbsp;jejich záchodů, které pan Růžička vynáší těma svýma lidskýma rukama. A&nbsp;tak pan Šuha vběhl oblečený do&nbsp;vody a&nbsp;škrtili se&nbsp;s&nbsp;panem Růžičkou a&nbsp;oba se&nbsp;svalili do&nbsp;mělké řeky, ale pan Růžička zvítězil, protože tím, že&nbsp;býval tak opilý, míval hroznou sílu… A&nbsp;jindy, když se&nbsp;občané slunili na&nbsp;břehu řeky na&nbsp;loučce, která patřila panu Růžičkovi, tak pan Růžička vyhnal svoje husy na&nbsp;pastvu na&nbsp;tu&nbsp;jeho loučku, a&nbsp;ty husy podělaly tu&nbsp;loučku tak, že&nbsp;nebylo kam si&nbsp;lehnout a&nbsp;kde se&nbsp;slunit, a&nbsp;pan Růžička koulel očima a&nbsp;vyháněl všechny z&nbsp;té své loučky a&nbsp;tahal se&nbsp;za&nbsp;ten svůj vytahaný krk… pan Růžička míval krk takový, jako mívají krocani, a&nbsp;když na&nbsp;něj ženy křičely, co&nbsp;to&nbsp;ty&nbsp;jeho husy vyvedly na&nbsp;loučce na&nbsp;břehu řeky, tak pan Růžička zakřičel strašlivě… Víte, na&nbsp;co&nbsp;jste, vy&nbsp;ženský? A&nbsp;sám si&nbsp;se&nbsp;strašlivým smíchem odpověděl… Na&nbsp;hovno! A&nbsp;rozkatil se&nbsp;tak, že&nbsp;všichni koupáči prchali a&nbsp;jedině já&nbsp;jsem ležel dál na&nbsp;kousku té&nbsp;jeho loučky, protože mi&nbsp;nevadily husince, a&nbsp;pan Růžička se&nbsp;nade mnou nakláněl a&nbsp;já jsem nemohl hrůzou utéci a&nbsp;pan Růžička na&nbsp;mne upřel ty&nbsp;svoje zoufalé a&nbsp;strašlivé oči a&nbsp;tak jako na&nbsp;ostatní koupáče zakřičel i&nbsp;na mne… Tady nebude žádnej lágr! A&nbsp;já jsem zavřel oči a&nbsp;pan Růžička mi&nbsp;najednou něžně zašeptal Ale ty, Karle, ty&nbsp;tady můžeš zůstat… A&nbsp;otevřel jsem oči a&nbsp;pan Růžička měl oči plné slz a&nbsp;narovnal se&nbsp;a&nbsp;křičel dál… Tady nebude žádnej lágr! A&nbsp;pan Šuha za&nbsp;ním vyběhl po&nbsp;špičkách, a&nbsp;tak jak pan Růžička zvolna vrávoral docela opilý domů, tak pan Šuha jej zezadu dvakrát přetáhl holí přes hlavu, až&nbsp;se&nbsp;hůl zlomila, ale pan Růžička se&nbsp;jen zastavil a&nbsp;jako by&nbsp;mu&nbsp;zalehlo v&nbsp;uchu, strčil prst do&nbsp;ucha a&nbsp;vytřepal si&nbsp;to&nbsp;ucho a&nbsp;pak kráčel dál, aby si&nbsp;lehl před svůj domek na&nbsp;trávníček v&nbsp;uličce a&nbsp;tak tam ležel ne&nbsp;jako opilý, ale jako by&nbsp;si&nbsp;jen tak frajersky ulehl, přehodil nohu přes nohu, založil jednu ruku za&nbsp;hlavu, a&nbsp;tak tam ležel a&nbsp;usmíval se&nbsp;na&nbsp;druhou stranu uličky, kde zase ležel taky opilý pan Hemiš, a&nbsp;tak tam ti&nbsp;dva mužští leželi, nikdo by&nbsp;neřekl, že&nbsp;jsou opilí, a&nbsp;když, tak opilí nějakými krásnými obrazy, tak jako leželi pastýři tu&nbsp;chvíli, kdy se&nbsp;jim zjevil anděl a&nbsp;zvěstoval jim, že&nbsp;se&nbsp;v&nbsp;Betlémě narodilo božské děťátko… Kampak se&nbsp;poděl tento světec, tento svatý muž, který v&nbsp;kbelících roznášel zbytky lidských hříchů a&nbsp;vyléval je&nbsp;do&nbsp;velké lejty, z&nbsp;jakých sedláci hnojili to&nbsp;svoje pole, aby jim narostlo ohromné božské zelí? Kampak se&nbsp;poděl tento svatý muž, který nakonec z&nbsp;té své božské práce jevil známky opilosti, i&nbsp;když byl střízlivý? Já&nbsp;jsem si&nbsp;vždycky myslíval, až&nbsp;jednou pan Růžička umře, tak Panna Maria se&nbsp;vykloní z&nbsp;mračen a&nbsp;podá mu&nbsp;ruku a&nbsp;vytáhne pana Růžičku rovnou do&nbsp;hřímavých nebes…</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zivot_bez_smokingu_007.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>