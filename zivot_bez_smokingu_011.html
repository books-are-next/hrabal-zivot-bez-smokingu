<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Dovolená">
    <meta name="apple-mobile-web-app-capable" content="yes">
    <title>Dovolená</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Bohumil Hrabal: Život bez smokingu">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Život bez smokingu">
    <meta property="og:title" content="Život bez smokingu">
    <meta property="og:type" content="book">
    <meta property="og:book:author" content="Bohumil Hrabal">
    <meta property="twitter:title" content="Bohumil Hrabal: Život bez smokingu">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./zivot_bez_smokingu_010.html">
    <link rel="next" href="./zivot_bez_smokingu_012.html">
    <meta name="nb-order" content="7">
    <link rel="self" href="zivot_bez_smokingu_011.html">
    <meta name="nb-identifier" content="hrabal-zivot-bez-smokingu-ca9ba8f">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1480" data-nb-chars="8581">
    <nav role="doc-toc">
      <ul class="plain section">
        <li><a href="zivot_bez_smokingu_005.html">Citát</a></li>
        <li><a href="zivot_bez_smokingu_006.html">Božské děti</a></li>
        <li><a href="zivot_bez_smokingu_007.html">Život bez smokingu</a></li>
        <li><a href="zivot_bez_smokingu_008.html">Autíčko</a>
          <ol class="headings-toc">
            <li><a href="zivot_bez_smokingu_008.html#prolog">Prolog</a></li>
            <li><a href="zivot_bez_smokingu_008.html#1">1</a></li>
            <li><a href="zivot_bez_smokingu_008.html#2">2</a></li>
            <li><a href="zivot_bez_smokingu_008.html#3">3</a></li>
            <li><a href="zivot_bez_smokingu_008.html#4">4</a></li>
            <li><a href="zivot_bez_smokingu_008.html#5">5</a></li>
            <li><a href="zivot_bez_smokingu_008.html#6">6</a></li>
            <li><a href="zivot_bez_smokingu_008.html#7">7</a></li>
            <li><a href="zivot_bez_smokingu_008.html#8">8</a></li>
            <li><a href="zivot_bez_smokingu_008.html#9">9</a></li>
            <li><a href="zivot_bez_smokingu_008.html#epilog">Epilog</a></li>
          </ol>
        </li>
        <li><a href="zivot_bez_smokingu_009.html">Rukověť pábitelského učně</a></li>
        <li><a href="zivot_bez_smokingu_010.html">Dandy v&nbsp;montérkách</a></li>
        <li><a href="zivot_bez_smokingu_011.html">Dovolená</a></li>
        <li><a href="zivot_bez_smokingu_012.html">Hospodská historka</a></li>
        <li><a href="zivot_bez_smokingu_013.html">Moje Libeň</a></li>
        <li><a href="zivot_bez_smokingu_014.html">Proč píšu?</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zivot_bez_smokingu_010.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="8"><span class="idea" data-nb-ref-number="1" id="idea1" data-nb-words="1" data-nb-chars="8">Dovolená</span></h1>
        <section>
          <p class="chunk" data-nb-ref-number="2" data-nb-words="1418" data-nb-chars="8200"><span class="idea" data-nb-ref-number="2" id="idea2" data-nb-words="1418" data-nb-chars="8200">S&nbsp;přáteli jsem byl na&nbsp;dovolené a&nbsp;nevím proč, oblíbili jsme si&nbsp;jízdu výtahem na&nbsp;Grúň. Bylo léto, chladné dopoledne, ohromná smyčka lana s&nbsp;připoutanými sedátky unášela vzhůru lidské postavy, barevné svetříky a&nbsp;pestré bundy, nahá kolena, a&nbsp;protože nikdo nejel dolů z&nbsp;Grúně, jen vzhůru stoupaly odvrácené tváře, sedící nehnuté figury lidí, zatímco shora se&nbsp;vracela prázdná sedátka, sedačky, zvednutá sedadla ukazovala čísla těch sestupujících křesel, všiml jsem si, že&nbsp;nahoru stoupající čísla napsaná na&nbsp;opěradle křesílek, ta&nbsp;čísla se&nbsp;zmenšovala, odčítala, šest koleček unášejících a&nbsp;zabezpečujících, aby sedátka se&nbsp;neutrhla ze&nbsp;sloupu, melodicky hrčelo, všiml jsem si, že&nbsp;na&nbsp;každém sloupu byla ta&nbsp;kolečka, rytmicky čtyři a&nbsp;pak na&nbsp;každém třetím šest… Tak jsme jeli jen proto, abychom byli nahoře, kde jsme poobědvali a&nbsp;procházeli se, stoupali na&nbsp;úpatí hor, obdivovali se&nbsp;pohledům na&nbsp;hory obklopující Vrátnou dolinu, abychom zase odpoledne jeli sedačkami dolů. A&nbsp;tak jsme sjížděli dolů, hory před námi zase stoupaly nahoru, proti nám stoupala sedadla, na&nbsp;každém třetím nebo ve&nbsp;skupinách za&nbsp;sebou seděli lidé, obřadně seděli, když jsme se&nbsp;míjeli, tak skoro každý se&nbsp;podíval do&nbsp;očí toho, kterého minul, a&nbsp;tak dolů teď čísla křesel, která se&nbsp;v&nbsp;horní úvrati lanovky obrátila v&nbsp;otočce, sjížděla čísla, která narůstala, přičítala se. Ale v&nbsp;tomhle prvním setkání s&nbsp;lanovkou jsem si&nbsp;všímal pouze míjení tváří krásných dívek, mladých mužů, dětí, starých lidí… všichni ale, když jsme se&nbsp;míjeli, sklopili oči, aby je&nbsp;v&nbsp;poslední chvíli zvedli, a&nbsp;všichni v&nbsp;tom míjení jsme se&nbsp;na&nbsp;sebe zadívali, letmý, ale tak hluboký pohled lidských očí, že&nbsp;vlastně ta&nbsp;jízda s&nbsp;tolika setkáními očí byla velice vyčerpávající, takže snad každý účastník té&nbsp;jízdy na&nbsp;sedátkách vzhůru i&nbsp;dolů najednou tak zeslábl tou hrou a&nbsp;vydáváním se&nbsp;z&nbsp;očí do&nbsp;očí, že&nbsp;se&nbsp;snažil oči hodit mimo protijedoucí oči, ale ten nápor tekutiny očí byl tak veliký, že&nbsp;celá ta&nbsp;jízda se&nbsp;stala snovou jízdou plnou očekávání, jakýmsi druhem koketování vyššího řádu, jakýmsi nedělním korzem, které hrou očí zeslabuje tělo a&nbsp;rozjitřuje duši. Takže tam dole, když jeden každý cestovatel v&nbsp;křesle se&nbsp;odjistil sponkou jako z&nbsp;řetízkového kolotoče, když přistál nohama na&nbsp;veliké tečce platonu, zřízenec za&nbsp;ním zachytil sedadlo a&nbsp;kolikrát musel pomoci lidem vyčerpaným míjejícíma očima, že&nbsp;se&nbsp;jim podlomily nohy… A&nbsp;ještě teplé křesílko unášené mechanismem výtahu s&nbsp;rachotem projelo do&nbsp;otočky, aby jeho číslo, které sestupující aritmetickou řadou narůstalo, dostalo tam dole opačné znamínko a&nbsp;stoupalo s&nbsp;dalším cestovatelem zase vzhůru. Když jsem vyvrávoral docela opilý lidskýma očima ven, tam jsem uviděl krychli betonu ztuženého černými traverzami, jako desetitunové závaží, které napíná smyčku lana nataženého z&nbsp;doliny až&nbsp;nahoru na&nbsp;Grúň…, a&nbsp;ta traverza byla červeně natřená, a&nbsp;ta krychle betonu byla natřena odprýskající černí ukazující barvu litého betonu. A&nbsp;od té&nbsp;první jízdy mí&nbsp;přátelé a&nbsp;já jsme si&nbsp;nepřáli nic jiného než každý den aspoň jednou vyjet na&nbsp;sedátku nahoru a&nbsp;pak se&nbsp;těšit, až&nbsp;zase pojedeme dolů, cosi krásně erotického byla ta&nbsp;jízda, krásná jak melancholický sen. Jan Smetana, malíř, byl tak uchvácen tou jízdou, že&nbsp;zkrásněl, nejen když jsme odvrávorali z&nbsp;místa, kde nám zřízenec pomohl ze&nbsp;sedátka, ale každý večer se&nbsp;znovu vracel k&nbsp;tomuto prožitku, k&nbsp;tomu luxusu, který jsme si&nbsp;dopřáli, k&nbsp;tomu, že&nbsp;jsme tou jízdou byli plni erotického snu, který trval dvacet pět minut nahoru a&nbsp;tolik minut dolů za&nbsp;pouhých šest korun jedna jízda. Jan Smetana, když jsme tak jezdili sem a&nbsp;tam jen pro tu&nbsp;erotickou jízdu, kdy sestupující dívky a&nbsp;vzestupující na&nbsp;nebesa dívky se&nbsp;nám blížily a&nbsp;pak se&nbsp;zase vzdalovaly, takže se&nbsp;nám nikdy nemohly vyhnout, nikdy nemohly uhnout našim žádostivým očím, našim pohledům nazpátek, tak jako bychom chodili korzem, na&nbsp;kterém si&nbsp;pohledy jdou vstříc a&nbsp;potom ty&nbsp;pohledy nazpátek… Jan Smetana mi&nbsp;jednu z&nbsp;těch posledních jízd řekl, že&nbsp;tohle, co&nbsp;zažíváme, to&nbsp;že&nbsp;je&nbsp;René Magritte, jeden z&nbsp;jeho obrazů, když z&nbsp;nebe prší ti&nbsp;samí pánové v&nbsp;buřinkách a&nbsp;v&nbsp;konfekčních šatech… Svěřil se&nbsp;mi, že&nbsp;měl sen, kterak stál tam dole pod Grúní a&nbsp;nikdo nejel lanovkou ani nahoru, ani dolů, jen prázdná křesla výtahu byla v&nbsp;pohybu, a&nbsp;pak přišlo šedesát René Magrittů a&nbsp;jeden za&nbsp;druhým nasedali a&nbsp;jeli vzhůru a&nbsp;Jan Smetana, když už&nbsp;shora ten první ze&nbsp;šedesáti René Magrittů začal jako první sjíždět dolů, tak v&nbsp;tom momentě, když se&nbsp;ten první René Magritte míjel s&nbsp;tím René Magrittem posledním, tu&nbsp;chvíli, když se&nbsp;ten průvod míjel, tak tuhle chvíli by&nbsp;byl chtěl namalovat na&nbsp;počest René Magritta… A&nbsp;mně, který si&nbsp;teď musím brát prášky, abych usnul, a&nbsp;stejně nespím a&nbsp;nad ránem mne navštěvují obrazy, kterých se&nbsp;lekám anebo kterým lekaje se&nbsp;stejně přitakám, protože nic jiného nemohu dělat, tak mně se&nbsp;dneska opět zjevila ta&nbsp;lanovka na&nbsp;Grúň a&nbsp;já jsem snil variaci na&nbsp;sen Jana Smetany a&nbsp;taky jsem viděl, kterak nikdo nejede ani nahoru, ani dolů, jen lanovka naprázdno rachotí a&nbsp;hrká a&nbsp;písmena na&nbsp;opěradle stoupají nahoru, a&nbsp;tak jak stoupají, tak vidím, jak čísla se&nbsp;odčítají… a&nbsp;tu chvíli jsem uviděl, jak tam nahoře stojí Goethe a&nbsp;tam dole, kde jsem stál ve&nbsp;snu, tak jsem viděl taky v&nbsp;tom samém věku a&nbsp;obleku Goetha a&nbsp;viděl jsem, jak si&nbsp;ti&nbsp;dva dávají znamení a&nbsp;jak nasedají současně nahoře i&nbsp;dole na&nbsp;sedačky, a&nbsp;viděl jsem, jak se&nbsp;ti&nbsp;dva Goethové sobě blíží, viděl jsem, jak nastává ta&nbsp;chvíle, kdy se&nbsp;k&nbsp;sobě blíží, kdy si&nbsp;téměř mohou podat ruce… a&nbsp;viděl jsem, kterak se&nbsp;míjejí, tak jak se&nbsp;ve&nbsp;skutečnosti stalo Goethovi, když jel do&nbsp;Itálie a&nbsp;jeho kočár se&nbsp;setkal s&nbsp;kočárem, který přijížděl z&nbsp;Itálie, a&nbsp;tak Goethe sám sebe potkal a&nbsp;zapsal si&nbsp;toto podivuhodné setkání… A&nbsp;já jsem věděl tu&nbsp;chvíli nad ránem, že&nbsp;budu ještě jednou odměněn za&nbsp;tu&nbsp;moji nespavost, za&nbsp;ten pot, za&nbsp;tu&nbsp;hrůzu z&nbsp;toho, že&nbsp;mám usilovně zavřená víčka, ale pod nimi mám oči otevřené jako kopretiny, rozevřené, zírající… myein… A&nbsp;uviděl jsem ještě jednou tu&nbsp;opuštěnou lanovku na&nbsp;Grúni a&nbsp;stroje pracovaly a&nbsp;kolečka se&nbsp;točila a&nbsp;sedadla prázdná stoupala vzhůru a&nbsp;zase klesala dolů a&nbsp;čísla opěradel se&nbsp;odčítala nahoru a&nbsp;narůstala dolů a&nbsp;já jsem v&nbsp;tom vidění stál tam dole a&nbsp;pak jsem na&nbsp;každé křeslo posadil sebe sama od&nbsp;dětství, nejdřív tu&nbsp;byl chlapec v&nbsp;červeném kabátku, na&nbsp;hlavě s&nbsp;černým kloboukem s&nbsp;kohoutím peřím, a&nbsp;po něm hned chlapec v&nbsp;matróských šatečkách a&nbsp;pak student v&nbsp;parádních šatech… všechny ty&nbsp;fáze mého života za&nbsp;šedesát let jsem posazoval na&nbsp;stoupající a&nbsp;k&nbsp;nebi se&nbsp;vznášející křesla s&nbsp;čísly, která se&nbsp;při stoupání na&nbsp;opěradlech zmenšovala a&nbsp;odčítala, a&nbsp;když už&nbsp;tam nahoře seskočil chlapec v&nbsp;červeném kabátku se&nbsp;zlatými knoflíky a&nbsp;s&nbsp;černým kloboukem zdobeným kohoutím peřím, dal mi&nbsp;znamení… a&nbsp;tak jsem naskočil do&nbsp;sedadla i&nbsp;já, olysalý stařík s&nbsp;prostomyslným úsměvem, a&nbsp;díval jsem se&nbsp;vzhůru a&nbsp;viděl jsem záda šedesáti mužských postav, jako by&nbsp;přede mnou stoupaly na&nbsp;nebesa po&nbsp;Jakubově žebříku, viděl jsem ta&nbsp;záda a&nbsp;viděl jsem ty&nbsp;hlavy těch mých šedesáti zastavení každého roku… ale současně, tak jak jsem stoupal vzhůru po&nbsp;Jakubově žebříku, tak jsem viděl, jak proti mně z&nbsp;nebes sestupuju já&nbsp;jako chlapec v&nbsp;červeném kabátku, viděl jsem najednou, jak se&nbsp;ty&nbsp;dva průvody mého života míjejí, viděl jsem ale to&nbsp;hlavní, kterak mně, starci, se&nbsp;teď blíží chlapec v&nbsp;červeném kabátku a&nbsp;teď, když už&nbsp;bychom si&nbsp;mohli podat ruku, teď se&nbsp;ale jen na&nbsp;sebe díváme, a&nbsp;ano, jsem to&nbsp;já&nbsp;stoupající nahoru a&nbsp;jsem to&nbsp;já, ten, který teď po&nbsp;Jakubově žebříku sestupuje dolů na&nbsp;zem, a&nbsp;tak se&nbsp;těch mých šedesát let míjí a&nbsp;já vidím tu&nbsp;tristní a&nbsp;radostnou konfrontáž, ten polámaný zips, ty&nbsp;dva vlaky křižující se&nbsp;v&nbsp;neskutečné stanici, tak jak se&nbsp;míjím sám se&nbsp;sebou, vidím jen a&nbsp;jen svou tvář a&nbsp;postavu, vidím sám sebe zezadu a&nbsp;potom i&nbsp;zepředu, sám sebe odčítám, abych se&nbsp;zase sčítal, a&nbsp;když jsem jako poslední seskočil tam nahoře z&nbsp;řetízkové sedačky, ohlédnuv se&nbsp;viděl jsem, že&nbsp;ta&nbsp;moje cesta, kterou jsem se&nbsp;vznesl na&nbsp;nebesa, je&nbsp;prázdná, avšak tam dole teď seskočil chlapec v&nbsp;matróských šatech a&nbsp;zamával mi&nbsp;nahoru matróskou čepicí… a&nbsp;pak každá ta&nbsp;postava, která vždycky byla mladší, než jsem byl já, každá ta&nbsp;figura, když seskočila, zamávala mi, pak celý ten řetěz sestoupil tam někam dolů do&nbsp;hlubiny pod to&nbsp;gigantické závaží… a&nbsp;já jsem v&nbsp;tom vidění stál tam nahoře a&nbsp;lanovka byla v&nbsp;pohybu a&nbsp;všechno na&nbsp;ní&nbsp;hrkalo a&nbsp;třpytilo se…</span></p>
          <p class="chunk" data-nb-ref-number="3" data-nb-words="61" data-nb-chars="373"><span class="idea" data-nb-ref-number="3" id="idea3" data-nb-words="61" data-nb-chars="373">V&nbsp;tom jitřním vidění se&nbsp;mi&nbsp;zjevil i&nbsp;Jan Smetana, blaženě se&nbsp;usmíval, měl zavřené oči a&nbsp;já jsem mu&nbsp;řekl… Vystoupiti je&nbsp;naroditi se, vejíti je&nbsp;zemříti… jak učí Taoteťing… Sedačkový výtah na&nbsp;Grúň, bakelitová sedátka, korálově červená, blankytně modrá, banánově žlutá, na&nbsp;opěradlech a&nbsp;na sedátkách černé číslice… Všechno, co&nbsp;se&nbsp;vzdaluje, zase se&nbsp;vrací… Sedačkový výtah na&nbsp;Grúň.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zivot_bez_smokingu_012.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>